Matrimonium inter Johannem Helies et Johannam Almonda, filie Anthonii
Anno Domini millesimo quingentesimo XVIII et die octava mensis augusti, regnante domino
Francisco etc. Apud mansum dels Helies in juridictione et parochia de Villanova albigesii etc.
Existens videlicet Johannes Helies, filius Anthonii, laborator mansi del Boysset, juridictionis et
parochie eiusdem loci habitans, gratis etc. de licencia dicti sui patris etc. confessus fuit quod die
presenti que est dominica in ecclesia Sancti Salvatoris de Villanova ipse cepit in uxorem, parem et
sponsam videlicet Johannam Almonda, filiam Anthonii et dicta Johanna de licencia dicti Anthonius
eius patris ipsa cepit in virum, parem et sponsum dictum Johannem Helies. Et dictus Johannes
Helies sibi assignavit in sponsalia juxta consuetudinem presentis patrie albigesie. Consequenter
dictus Anthonius Delmon, pater dicte Johanne, mansi dels Almons juridictionis et parochie loci de
Milhaveto albigesii habitans, gratis sibi (f° 83) constituit in dotem summam quadraginta quinque
librarum turonensium. Item lectum et vestes nupciales, videlicet pro lecto unum lodicem, unum
pulvinar, unam culcitram etiam plume ponderis pluma dicte culcitre triginta librarum plume et
quatuor linteamina tele canapis. Et pro vestibus nupcialibus unam cotam panni brunete Francie.
Que omnia dicti Anthonius et Johannes Helies, pater et filius, recognoverunt habuisse etc. Reddere
et restituere promiserunt casu quo etc. Renunciaverunt etc. Voluerunt compelli per rigores curiarum
spiritualis et temporalis domini albiensis episcopi eiusque officii et domini judicis albigensis etc.
Juraverunt etc. De quibus etc. Testes : Dominus Geraldus Delmon, Dominus Geraldus Salvy,
Dominus Johannes Delmon, presbiteri de Villanova, Anthonius Viguié de Lenting juridictionis de
Scurica, parochie de Taxio habitans.

