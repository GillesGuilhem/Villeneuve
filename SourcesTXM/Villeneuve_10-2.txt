Insturmen de accord fach et passat entre Mossen Johan Navech cappela de una part et Bertran
Navech son frere d’autra part
L’an mil Vc quaranta ung et lo vintesme jorn del mes de mars, coma fos question, debat et discordia
entre Mossen Johan Navech cappela del loc de Villanova habitan, de una part et Bertran Navech
son frere, filh et heretié de Ramon Navech quondam lor payre 2, deld loc habitan, d’autra part en so
et per so que lod Mossen Johan Navech demandavo ald Bertran Navech, son frere heretié susd, sa
legitima part et portion dels bes que son estatz deld Ramon Navech quondam lor payre, necnon la
succession de la legitima part et portion dels bes que son estatz de Johana Navecha quondam lor
sorre per so que s’en anec mory sans fa degun testamen, necnon sa cota part de la dot et verquieyra
de Johana Calveta, quondam lor mayre, que avia portado sobre los bes dels Ramon Navech
quondam lor payre. Et lod Bertran Navech responden et disen que lod Mossen Johan Navech ly a
venduda sa legitima part et portion dels bes que son estatz deld Ramon Navech quondam lor payre
aussi que se conte en lo insturmen de la venda pres et recebut per Mestre Johan Fornery, quondam
notari de Mosieys, sus l’an mil Vc vingt dos et lo XXe jorn del mes de octobre per lo pretz de vingt
sinc lieuras tornesas contengud en lod insturmen de venda. Et tochan la succession de lad Johana
Navecha quondam lor sorre, lod Bertran disen que ela ero premieyramen morta que lod Ramon
Navech quondam lor payre et que no ja deguno succession. Et tochan la verquieyra de lad Calveta,
lor mayre jamay non aportada deguno sobre los bes deld Ramon. De lasquals causas pendia procés
entre lasd partidas en la cort temporala d’Alby (renvoi : per so es que los an et jorns susd, trés
chrestien prince Mossenhor Frances rey de Fransa regnant, en lo loc de Vilanova, diocesa d’Alby
et senescalie de Tholose, en la presentia de my notari et testimonis jostz scriptz) (f° 195 v°) lasd
partidas, tractans alcuns lors bons parens et amicz, son vengutz en accord coma se ensec. Et
premieyramen que d’aquesta hora en avan aura bona pax, amecissia et concordia entre lasd
partidas et que lod procés cessara per la tenor del present insturmen et que dels despens faictz ung
checun pagara lo seu. Item plus es accordat entre lasd partidas que lod Mossen Johan Navech
ratiffica, aprobo et amologa las causas contengudas en lod insturmen de venda pres et recebut per
lod quondam Fornery. Item plus es accordat que per tout drech, actions, mayvalensa 11 et deffraut
et successions, legat et autres dreictz que lod Mossen Johan a de present ny pogues ave al temps
advenir sobre los bes deld Bertran Navech son frayre, heretié susd, megensan la somma de trenta
nou lieuras tretze soulz torneses, compresas lasd vingt sinc contengudas en lod insturmen pres per
lod quondam Fornery notari. Lod Mossen Johan Navech de son bon grat dona, quicto, remet et
relaxa ald Bertran son frere toutz losd drechs dessusd tant de present que al temps advenir, laquala
somma de XXXIX lieuras XIII soulz a recebuda deld Bertran son frere, en tres raubas, huech lieuras
et mieja tornesas et, en unas causas de drap de blanquet, quinze soulz torneses et, en dos camissos
de telo de cambés, detz soulz et, en ung cestié formen, XVIII soulz torneses et en bona moneda la
resta restanta, coma a dich, retengut et reservat XXX soulz tornes que lod Bertran Navech pagara
ald Mossen Johan del present jorn en dos ans, an pacte que lod Mossen Johan comprec de drap per
fa una rauba et autramen non. Et a garda et observa tout so dessus, lasd partidas s’en obliguen etc.
Lod Mossen Johan s’en es devestit etc. Constituen etc. Promecten etc. Sub yppotheca etc. (f° 196)
A renunciat a totas renunciations ad ce contrarias etc. A volgut estre compellit a las cortz de
Monsenhor lo senescal de Tholosa, vigario d’Alby, de Monsenhor juge d’Albigés et de Monsenhor
lo official d’Alby et cort ordenaria deld loc et aytal a jurat etc. A concedit insturmen etc. Presens :
Senhen Brenguié Roch, Mossen Berthomieu Solié cappela, Peyre Molinié jove et Jamme Solié,
Miquiel Sopar de Villanova habitans.

