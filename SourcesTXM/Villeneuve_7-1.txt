Sec se la sieta et devesio facha en la mayo cominal d’Albi l’an MCCCCXXXVII a XVI de may
per los honorables et discretz senhors, Mossen jutge d’Albeges, Mossen Phelip Delpradal jutge
d’Albi et d’Albeges, los senhors helegitz de las empositions de la diocesa d’Albi, comessaris
depputatz per lo Rey, nostre sobiran senhor, so es assaber de la somma de 6161 liuras 14 sols 6
denies apertenens a la diocesa d’Albi a causa del do de VIXX mil liuras tornes donat et autriat al
sobre dich nostre sobiran senhor, lo Rey de Fransa, en la vila de Monpeylier a XX de mars l’an
MCCCCXXXVI, laqual somma de 6161 l. 14 s. 6 d. seu deu pagar al recebedor particular als
termes que s’en sego : premieyramen, la premieyra paga sera lo primier jorn de jun que es la metat,
la segonda pagua al premier jorn de setembre, la tersa paga a nadal e no remes se pagara per la
despensa comuna sobre los locx contribuables per liura 15 denies, lasquals despensas se pagaran
davan totas cas al premier terme.
