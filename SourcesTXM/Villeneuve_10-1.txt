Affrayramentum inter Anthonium Thuries et Deodatum Thuries fratres
In nomine domini amen. Noverint universi et singuli, presentes pariter et futuri etc. Et anno ab
Incarnatione eiusdem domini millesimo quingentesimo trigesimo quinto et die sexta mensis
februarii, illustrissimo principe et domino nostro domino Francisco Dei gratia Francorum rege
regnante, apud mansum de la Boscaria juridictionis et parrochie de Villanova Albigesii diocesis
albiensis et senescallie Tholose, in mei notarii publici et testium infrascriptorum presentia,
existentes et personaliter constituti videlicet Anthonius Thuries et Deodatus Thuries fratres eiusdem
mansi dictarum diocesis et senescallie habitantes qui, inquam, dicti fratres ambo insimul et eorum
quilibet in solidum, gratis et sponte per se suisque heredibus et imposterum successoribus universis
vi, dolo, metu, fraude, calliditate et prava machinatione, in hoc facto cessantibus quibuscumque,
ymo bona fide et animis providis ac eorum et cuiuslibet ipsorum spontaneys voluntatibus sicut
dixerunt se ad invicem, amicabiliter et concorditer affrayraverunt et omnia et singula bona sua
mobilia et immobilia, presentia et futura, comunicaverunt, videlicet dictus Anthonius Thuries
affrayravit dictum Deodatum Thuries eius fratrem in omnibus et singulis bonis suis mobilibus et
immobilibus, presentibus et futuris, cum retentionibus per dictum Anthonium inferius descriptis. Et
hoc per medietatem dote et verquayria Guyne de Gilh, uxoris dicti Deodati, et scudatis per dictum
Deodatum expositis super bonis comunibus. Itaque modo seu inanthea omnia et singula bona sua,
mobilia et immobilia, presentia et futura, comua et mediocra et indivisa inter se fuit et existant. Et

in casu divisionis inter eos fiende (f°) dictus Anthonius accipiet et recipiet possessiones et res
infrascriptas. Et primo unam peciam prati sitam in dicta juridictione et loco dicto a Darivalh
confrontantem cum itinere publico et cum alio itinere de la plechieu de la fon de Darivalh et cum
terra Hugonis de Bosco et cum prato heredum Ramondi Galhard et cum suis aliis. Item plus unam
peciam terre sitam in dicta juridictione et loco dicto a las Gardelas confrontantem cum itinere
moli[n]e et cum terra Hugonis Ussoyre et cum terra Ramondi Rigaud et cum terra domini Bernardi
Delmon presbiteri et cum terra heredum Johannis Larguie et cum terra Johannis Bertran et cum terra
Johannis Birbal et cum suis aliis. Item plus unam peciam terre sitam in dicta juridictione et loco
dicto a Gardias confrontantem cum terra domini Anthoni Arnalh et cum terra Anthoni Molinie et
cum terra Hugonis de Bosco a duabus partibus et cum terra eiusdem Anthoni et Deodati Thuries
affrayrantium et cum suis aliis. Item plus unam peciam terre sitam in dicta juridictione et loco dicto
al Maset confrontantem cum uno itinere sive viol et cum patuubus eisdem del Maset et cum terra
Johannis Delmon et cum terra Jacobi Rossinhol et cum suis aliis confrontantibus. Fuit etiam
concordatum inter ipsos affrayrantes quod debent facere unam culcitram, unum pulvinar plume et
quatuor lintheaminibus tele canapis. Et dictum lectum debet accipere dictus Anthonius Thuries.
Fuit accordatum etiam inter ipsos fratres que ususfructus dictarum pocessionum debent esse a
miejas tantum quantum stabunt insimul. Et nichilominus promiserunt et convenerunt dicti fratres
comunicantes unius alteri et vice versa solvere seu paccare omnia et singula eorum debita
ubicumque sint et quibuscumque debeantur. Et cum hiis, si plus valet una pars quam altera dictorum
bonorum inter ipsos comunicatores de presenti aut valitura fuerit in futurum cum predictis pactis
omnem et totam (f°) illam magis valentiam qualis et quantacumque sit aut esse poterit in futurum
dicti fratres comunicantes et eorum quilibet unius alteri ad invicem et vice versa dederunt, tribuerunt
et remiserunt liberaliter et puro dono ac si opus sit donatione pura, mera et simplici que fit et dicitur
inter vivos facta irrevocabili aliqua ingratitudinis causa si que inde dicti fratres comunicantes et
suos disvestiverunt de premissis. Supple residuum mutatis mutandis in instrumento affrayramenti
Bernardi et Guillermi Brunii in libro D, f° CLV, usque ad : Acta fuerunt hoc anno, die, loco, mense,
rege regnante predictis, in presentia et testimonio Petri Thuries, domini Johannis Thuries presbiteri,
Ymberti Salvi, domini Johannis Salvi presbiteri, Bernardi Delmon junioris, Jacobi Rossinhol de
Villanova habitantium, testium ad premissa presentium et vocatorum. Et mei, Anthoni de Ruppe.

