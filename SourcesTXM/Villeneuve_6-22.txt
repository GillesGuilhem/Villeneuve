Compra de Mossen Jehan Flotard cappela.
L’an mil Vc quarante sept et lo XXIIIe jorn del mes de febrié, trés chrestien prince Henric rey de
France regnant, en lo loc de Vilanova, en la presentia dels testimonis de jostz escriptz et de my
notari jostz signat, personalmen constituitz Mossens Jehan Buscayrol, Anthoni de Roffiac, Ymbert
Prunac, Bernad Delmon, Jehan Navech, Anthoni Arnalh, Thomas Melo, Peyre Uxoyre, Ramon
Boniol, Frances de La Roqua, Brenguier Delpuech, Bernad Cambard et Guiraud Salvy, cappelas de
la parroquia de Sanct Salvayre de Vilanova et Mossens Jehan de Jornés vielh, Anthoni de Jornés,
Gabriel Yeche, Anthoni Galibert et Duran Delmon, Arnaud Delsol et Berthomieu Solié et Jehan de
Jornés jove, cappelas de la parroquia de Sanct Ciricy de Milhavet habitans, losqualz toutz ensemble,
de lor bon grat, an venduda et, per manieyra de venda, relaxada a Mossen Jehan Flotard, cappela
deld loc de Vilanova habitan, aqui present, assaber es una lor pessa de terra situada en lad juridiction
et al loc dich a Trebols, laquala terra lor es estada donada per Dalphina Galiberta per ung obit 3. Et
se confrontan an la terra de Michiel Sesquieyra, an la terra de Michiel Delsol et an la terra des
heretiers de Anthoni Sesquieyra et an sas autras confrontacios, an sas intradas et salhidas. Et aquo
a la possedi, joy et ne fa totas las voluntatz deld Flotard comprado tant en la vida que en la mort,
(f° 126 v°) franca et quicta de totas charjas jusques al jorn present, retengut per losd vendidos lo
ces que dona a Mossenhor d’Alby endevis an autres parcelies et no sabo poinct quant dona, per
so que jamay no an reconogut, mes faicta la cotiza lod comprado lo pagara ald Mossenhor d’Alby.
A questa venda ly an faicta per lo pretz de vingt cinq lieuras tornesas de moneda corren, loqual pretz
an recebut deld comprado realmen en detz soulz solelh et en ung ducat d’aur 11 et en bona moneda
realmen comtada, talamen que ne an quictat et quicten lod comprado, en ly fassen pacte de no res
plus demanda occasion del susd pretz, ly an donada tota may valensa. Se son devestitz et lod Flotard
ne an envestit, constituen tenir en nom de precaria jusques que ne aja presa reala possession. An
apromes de ly porta guirensa envers toutz et contra toutz sur la yppotheca de toutz los bes,
specialmen deld bassi. A[n] volgutz estre compellitz per las rigors spirituala et temporala d’Alby,
de Mossenhor lo seneschal de Tholose, vigaria reala d’Alby, de Mossenhor juge d’Albigés et cort
ordenaria deld loc. Et aytal an jurat per vertut deld juramen. An renunciat a touctas renunciations,
exceptions a ce contrarias. Et de so dessus an concedit insturmen estre retengut per my notari. En
presentia de sire Jehan Dalas, merchant de Labastida de Levis, Berthomieu de La Roqua, Anthoni
Molinié, barbier de Vilanova habitans. Et de my, notari que ay pres le present insturmen. A. de
Ruppe.

