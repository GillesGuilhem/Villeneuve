Compte randeu par Maistre Jehan Forras, tresorier de la maison consulaire d’Alby, des messatgiers
et porteurs envoyés en divers lieux pour les affaires du dioceze despuis l’assamblée de l’assiete
tenue l’année 1595. Clos et arresté le XVIIe jour du moys de may 1596 par lequel luy est deub la
some de XXVII livres XIII sols VI deniers.
Ledict jour [21 mai 1595] de mandemant desdictz sieurs consuls, a esté envoié Raymond Viguier,
porteur, à Villeneufve pour apporter autre lettre desdicts sieurs consuls aulx consuls dudict
Villeneufve, leur donnant advis de fere bonne garde par se que ceulx du contraire party avoient
entreprinze sur leur ville et que prinsent example à Combeffa. Auquel porteur a esté paié pour son
voiatge faict de nuict en dilligence la somme de doutze souls, appert par quitance, et VI deniers
pour ladicte quitance. En tout... XII souls VI deniers.
Marge : Par lad quittance cy remise.
Plus ledict jour VIe dudict mois de juillet a esté envoié François Blanc, aultre porteur, à Villeneufve
pour apporter aultre lettre desdictz sieurs consuls et d’Alary scindic aulx consuls dudict Villeneufve,
leur donnant cemblable advis que aulx aultres villes susd que les ennemis estoient assamblés pour
surprendre quelque ville ou villaige de ce diocese et que fissent bonne garde. Auquel porteur a esté
paié pour sond voiatge la somme de doutze souls, appert par quitance, et VI deniers pour ladicte
quitance. En tout... XII sols VI deniers.
Marge : Par lad quittance cy remise.

