Stienne Marcié3 et Maffre Alyès
L’an mil cinq cens huictante huict et le tretziesme jour du moys de septembre, après midy, en la cité
d’Alby et bouticque de moy notaire soubzsigné, ont esté establis en persone Stienne 4 Marcié du
masaige de la Calcadié de Villeneufve d’Albigeois d’une part et Maffre Alyès faisant pour Pierre
Alyès, son frere, du masaige des Alyès dud Villeneufve pour lequel s’est faict fort. Lesquelles
parties ont remis le different du procès par voye criminele, introduict et pendent en la court ordinaire
dud Villeneufve d’entre led Marcier complaignant et demandeur en reparation ez injures verbales
et reales, à luy joinct le procureur juridictionel en lad court, d’une part et led Pierre Alyès d’autre,
tant de principal que despens nexes, connexes et dependents dud procès pour regard de l’interest
civil aux dire et ordonnance de Falcon Bousquet hoste dud Villeneufve et de Gabriel Gaillard de
Milhavet qu’ilz ont nommés, esleuz et accordés neutralement pour leurs arbitrateurs et compositeurs
amiables, lesquelz en cas de discord pourront prendre ung tiers non suspect à parties, leur donnant
puissance et auctorité de palper et entendre leurd procès, different et icelluy entendu (f° 319 v°) et
parties, en descider et en prononcer leur sentence et loz arbitral 5 à l’amiable dans trois jours.
Prometant avoir agreable tout ce que par eulx sera dict, ordonné et arbitré, y acquiescer, non apeller
ne y contravenir en peine de dix escuz sol, aplicables moytié aux pouvres de Dieu et moytié à partie
acquiescente et de tous despens, domaiges et interestz. Et pour ce server, ont obligés leurs biens à
toutes courts et rigueurs de justice. Et ainsin l’ont juré aux sainctz evangiles, renonceant à tout droict
à ce contraire. Requis et accordé cest instrument. Presens : Gabriel Granier, chaussetier d’Alby
soubzsigné à la note et Pierre Delmas, teyssandier 7 du Chasteauvieulx ne scaichant ne parties
escrire.
Signé : G. Granié. Et moy, J. Deripis.
