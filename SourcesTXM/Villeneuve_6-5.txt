Insturment de baillement à faire deux clouches par les consulz et houbriés de Villenufve à Mestre
Piere Espinassolle, mestre fondeur
L’an mil cinq cans quatre vingtz et dix et le vingtz ung jour du moys de mars avant midy à Villenufve
d’Albigès, dioceze d’Alby et senechaucié de Tholose et par devant moy notere rouial et tesmoingz
bays nommés, establys an leurs personnes saiges hommes Brenguo Thuriès, Anthoine Alliès
consulz et Jehan Duran, Bertrand Bosc, houbriés del bassy de la glise de Monsieur Sanct Salveur
dud Villenufve, losqual consulz et houbriés au nom de toutz les parouchés 7 de la parouche et
(barré : comunaucté) dud Villenufve ont baillé à Maistre Pieres Espinassolle, maistre fondur de
Donnassac habictant en Albigès, illec present et acheptant, à saver deux clouches à savoir l’eugne
de dix quintalz ou de neuf et l’autre de sept ou huit quintalz et pour fere ycelles clouches lesdict
parouchés luy forniront tout mestal et et (sic) autres choses recquisses et nesseres pour fere
lesdictes clouches sauf le fillet del herain que ledict Espinasolle le fornira et sera tenu ledict
Espinassolle les fere antre yssi et la feste de Pasques prochain venant. Et pour ce, lesdict consulz et
houbrié ont promis et acordé auldict Espinassolle luy paier pour toutes ses pennes et travalz pour
fere les dictes clouches (f° 67 v°) la somme de treze escus sol ung tier revenant quarante livres. Et
de laquelle somme deçulx dicte, ledict Espinassolle a ressu desdict consul et houbriés la somme de
ung escu sol pour [et] en deduction et pour ares et paies, (renvoi : lesdict consul et houbriés luy ont
promis paier la reste) cinq escus sol deux tiers luy paieront lesdict consulz et houbriés audict
Espinassolle de jour en jour comme fera ladict bessonie. La reste restant ont promis paier ledicts
consulz et houbriés paier (sic) au jour et feste de la Magdalene que vient prochain et venant. Et
moienant ce, ledict Espinassolle a promis fere lesdictes clouches bones et netes, souffizantes et
marchandes et en deffaut de [ce fere] ledict Espinasolle sera tenu les fornir, reffere à ces despans,
domaiges et interés. Et pour tout sy deçulx, lesdict consulz et houbriés au nom qu’il proucedent,
Espinassolle ausi, lesdict consul et houbriés ont promis paier audict Espinolle (sic) ladicte some de
deçulx dicte audict termoys et ledict Espinolle faire ladicte bessone aulxdict terme soubz
houbligation de toutz et chescun leurs bes meubles et immeubles, presents et advenir, et soubzmis
aulx forces et rigurs des courtz de Monsieur le seneschal de Tholose, juge d’Albigès, rouialle d’Alby
et ordinere de Villenufve et par une chescune d’icelles comme leur rigurs hust et [...] insturment et
ansin l’on juré toutes parties respectivement. [En] presense de Piere Folquier et Guilhaume Michel,
bordié de Monsieur de Laprune, de Bresset de Villenufve. Ont dict ne saver signer, synon moy
notere.
Signés : Turies consul, Alies consul, P. Spinasola.
En marge : Le doutzieme jour du moys de aoust mil Vc LXXXX, avant midy à Villenufve d’Albigès,
estably en personne Mestre Piere Espinasolle, mestre fondeur de Donnassac. Le present insturment
de debte est cancelhé en presence et acord dudict Espinassolle comme estant paié de la somme
pourté pour le present insturment et se parts mains de Brenguo Thuriès consul et content que l’a
cancelhé6. Presens : Mathieu Navech et Michel Salvy de Vilenufve que ont dict ne saver signer,
synon moy notere.
Signés : P. Spinasola, R. Fenolhiet notere.

