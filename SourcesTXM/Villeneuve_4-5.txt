Accord entre Peyre Cambard d’una part et los Sopars et Melos et autres manans et habitans del mas
de la Cabespania
Coma fos introduict et acomensat procés per devant los saiges Peyre Thuriés, Peyre Folquié et
Maffre Salvy, consulz del loc de Vilanova d’Albigés de l’an present mil cinq cens quarante tres
entre Bertran Sesquieyra, Jehan Melo, Michiel Bodet, Jehan Sopar Barasc, Bertran Sopar, Michiel
Delsol, Anthoni Sopar et Anthoni Arnalh, toutz autres manans et habitans del mas de la Cabespania,
juridiction del loc de Vilanova habitans et demandans, d’una part et Peyre Cambard, filh de
Brenguié deld loc habitan et deffenden per lod Brenguié Cambard son payre, d’autra part. Et ero
question et debat entre lasd partidas en so et per so que losd manans et habitans deld mas de la
Cabespania passaven per la terra et prat deld Brenguié Cambard qu’es scituad a Berliés 3 en lad
juridiction et y fasen camy per ana deld mas de la Cabespania a la fon deld Berliés e per ana a la
gleysa. Et demandaven per davant losd Messenhors de consulz que lod camy lor devya estre talhat
et dubert coma avian acostumat tostemps et jamay de y passa et repassa an bestial gros et menut
per lad terra et prat deld Brenguié Cambard per ana a lad fon et a la gleysa et per las intradas et
salhidas de la rebieyra de Vera. (f° v) Et lod Peyre Cambard, al nom deld Brenguié son payre,
deffendia et disia que els non avian degun camy per lad terra et prat deld son payre per ana a lad
fon ny a la gleysa et que non deu estre permes que ly sia faict camy per lad terra et prat. Et totas
partidas requeran losd Messenhors de consulz que an lor conselh se aguessen a transporta sus lod
differen. Foret appunctat per losd Messenhors de consulz que se tranportaran sus lod differen et sy
transporteron en aqui, per totas partidas feron lor playdejat tant de ung costat que d’autre et
ausigro certans testimonis productz per totas partidas sus lod loc et differen. Et aprés aquo faict,
losd Messenhors an lor conselh s’en retorneren a la mayso comuna deld loc de Vilanova per et affin
de dona sentensia arbitrala deld differen, de que lasd partidas ne volgueren poinct que
proferguessen sentensia arbitrala deld differen. Mes per evita et fugi plus grand procés, losd
Bertran Sesquieyra, Jehan Melo, Michiel Bodet, Jehan Sopar Barasc, Bertran Sopar, Michiel Delsol,
Anthoni Sopar, Jehan Sopar vielh et Anthoni Arnalh d’una part et lod Peyre Cambard, filh deld
Brenguié, d’autra part, lasqualas partidas, de lor bon grat, tractans alcungz lors bons parenx et
amycz et per vieura en bona pax et (f°) amistansa, se son convengudas et accordadas en lod
differen comme s’ensec : so es que lod procés cessara et aura fy per la tenor del present insturmen
et que, dels despens faictz per losds Messenhors de consulz, que lod Peyre Cambard pagara la mitat
et los manans et habitans deld mas de la Cabespagnia pagaran l’autra mitat. Et tochan lod camy, se
son convengudas et accordadas lasd partidas so es que lod Peyre Cambard s’es consentit que los
manans et habitans deld mas de la Cabespania aguessen lor camy de pe al cap 13 de la terra et prat
deld Brenguié Cambard deld Berliés et devers la bartha de Ramon Rueyras al mens de domatge 14
que poyran dona a lad terra et prat deld Brenguié Cambard son payre, tant solamen per ana a la fon
de Berliés et per ana a la gleysa de Vilanova. Et an aquo far, lasd partidas se son contentadas. Et am
apromes de garda et observa tout so dessus de poinct a poinct sans alcuna contradiction, sur la
yppotheca et obligation de toutz et chacuns lors bes mobles et immobles, presens [et] advenir. Lasd
partidas, la una envers l’autra, respectivamen se son sobmessas per las rigors et sagels 1 de
Monsenhor lo seneschal de Tholose, vigaria reala d’Alby, de Monsenhor lo juge d’Albigés et cort
ordenaria deld loc juxta lors stilles. Et aytal an promes et jurat totas partidas sobre los sancts
evangellis de Dieu, per vertut delqual juramen an renunciat a totas renunciations, exceptions a ce
contrarias, tant de drech, de faict que de cauthela. Et de so dessus (f° v) lasd partidas an accordat
insturmen estre retengut per my notari jostz signat. So que ay faict, dict et recitat comme de drech
et raison l’an mil cinq cens quarante tres et lo dezanoviesme jorn del mes de decembre, trés chrestien
prince Frances rey de France regnant, en lod loc de Vilanova d’Albigés, diocesa d’Alby et
senescalcia de Tholose, en la presentia de Jehan Duran, Jehan Sesquieyra de Godo, Anthoni Thuriés,
Berthomieu Sesquieyra, Guilhem Heliés, Anthoni Delpuech et Berthomieu La Rocha juridiction de
Villanova habitans, testimonis en tout so dessus presens et appellatz. Et de my, Anthoni de Ruppe,
notari royal deld loc de Vilanova d’Albigés habitan que, requerit en tout so dessus, lo present
insturmen ay pres et retengut en nota.

