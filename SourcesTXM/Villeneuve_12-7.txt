Sur la requeste presentée par le Cappitaine Barthelemy, commandant au fort de Villeneufve au
diocese d’Alby, attendu que les garnisons establyes dans les chasteaulx de l’evesché d’Alby n’ont
esté payées par le pays de Languedoc que despuys le moys de janvier mil cinq cens nonante, les
Estatz, (f° 15) soubz le bon plaisir de mondict sieur le duc de Joyeuse, ont arresté que ledict
Barthelemy sera payé despuys ledict moys de janvier jusques au mois de janvier mil cinq cens
nonante ung, tant pour son estat que d’ung soldat entretenu dans ledict chasteau 5 à raison de six
escuz pour son estat et de troys escuz vingt soulz pour la solde dud soldat pour moys, suivant
l’ordonnance de Monseigneur despuis expediée audict Barthelemy pour la garde dudict chasteau,
revenant pour ladicte année à cent doutze escuz, le reste ne luy pouvant estre accordé pour avoir
ladicte garde esté faicte avant que le pays parceust les fruictz dudict evesché.

