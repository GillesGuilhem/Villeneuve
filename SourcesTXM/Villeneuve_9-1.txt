Insturmen de accord entre Mathieu Salvy de una part et Catharina Fabra, filha de Guiraud quondam
et molhier de Miquiel Delmon d’autra part
L’an mil Vc quaranta dos et lo XXIIIe jorn del mes de janver coma fos question, debat et discordia
sive controversia entre Mathieu Salvy del mas del Maset, juridiction et paroquia de Vilanova
habitant de una part et Catharina Fabra, filha de Guiraud quondam et molhier de Miquiel Delmon
jove, del mas dels Almons juridiction de Milhavet habitant d’autra part, en so et per so que lad Fabra
disia et metia en fach que ela avia demorat a sirventa an lod Mathieu Salvy et en demoran anb el,
lod Mathieu Salvy la avia endusida à ly fa cometre lo peccat de luxuria anb el tant que la fes tonba
ald pecat et lo comegren ensemble, per so lod Mathieu la enpenhec 6 de ung enfant et lod Mathieu
ly avia apromes de la marida et de fa noyry lod enfant. Lod Mathieu Salvy disen et responden que
el no avia jamay comes lod pecat de luxuria an lad Fabra ny ly avia promes de la marida. Et ero
estat faict passat insturmen de accord entre els pres et recebut per Mestre Durand Sironis, notari de
Caramous, et que ela se deu contenta an las causas contengudas en aquel. Lad Fabra disen estre
decebuda en lod insturmen de accord et que no se vol poinct contenta an las causas contengudas en
aquel. En renuncian las causas contengudas en aquel accord et demandan que lod Salvy la deu
marida coma ly a promes et fa noyry lod enfan per so es que los an, jorn que dessus, regnant Frances
etc. en lo loc de Vilanova, diocesa d’Alby et senescalcia de Tholose, en la presentia de my notari et
testimonis jostz escriptz, estans et personalmen constituitz losd Mathieu Salvy et Catharina Fabra,
partidas susditas, losquals, tractans alcuns de lors bons parens et amycz per evita procés et despens,
(f° 339 v°) son vengutz en accord coma se ensec. Et premieramen que d’aquesta hora en avan aura
bona pax et amecessia entre lasd partidas. Item plus es accordat que lod Mathieu Salvy penra lo
enfan et lo fara noyry coma payre. Item plus es accordat que lod Mathieu Salvy a donat et dona a
lad Catharina Fabra per son mariatge la soma de septanta sinc lieuras tornesas de moneda corren.
Item plus una cota de drap de blau et una gonella de drap de blau, garnidas lasd raubas. Item plus
ung coyssi de ploma, una flassada, una balaffa et quatre lensols de telo de cambes, tout bo et
sufficien, et unas causas de blau et unas sabatos sobre soladas et ung cestie de blat de formen. De
laqual somme de septanta sinc lieuras tornesas, lad Fabra a recebut deld Mathieu Salvy dotze lieuras
tornesas, per so que Miquiel Delmon son marit ero tengut a Mossen Anthoni de Roffiac 10 coma a
dich. Item plus a recebut deld Mathieu Salvy septze lieuras tornesas en sept scutz d’aur al solelh 11
et en bona moneda realmen contada et a recebut lo susd liech et lod cestie formen. La resta restanta
de la susd somme lod Mathieu Salvy a promes et promet de paga a lad Fabra so es de jorn en jorn
quatorze lieuras tornesas et a la festa de Tout Sans prodavamen venen sinc lieuras tornesas. Et pueys
cadans a lad festa de Tout Sans autras sinc lieuras tornesas donec etc. Am tal pacte que ung pac
no puesco acumula l’autre que premieyramen non appara de deligensas fachas. Item plus a promes
et promet lod Mathieu Salvy de paga la gonella de blau et las causas et sabatos a lad Fabra de jorn
en jorn et la cota de blau (marge : del present jorn) en ung an revout et complit. Item plus es accordat
que lad Fabra no poyra demanda deguna causa ald Mathieu Salvy tochan de las causas contengudas
en lo insturmen de accord faict entre els prés lod Sironis (f° 340) Et megensan las causas susd, lad
Catharina Fabra molhier deld Miquiel Delmon, laquala, an conget et licencia deld son marit, a quicta
et quicto lod Mathieu Salvy de touta enjuria que el ly agues faicta. Et a promes et promet de no ly
demanda ny fa demanda deguno autra causa ny ly fa deguno porsuyta. Et a garda et observa tot so
dessus, totas partidas s’en obligo toutz et chacuns lors bes, mobles et immobles presens, advenir.
An renunciat a totas renunciations a ce contrarias, specialmen lad Fabra a la ley Juliana etc. An
volgutz estre compellitz a las cortz dessus precedentas etc. Et aytal an jurat etc. Presens : Mossen
Anthoni de Roffiac, Guiraud Salvi prebstres, Anthoni Galhard, Bertran Sesquieyra, Peyre Delmon
dict l’oste, Anthoni de Rieus de Fayssac habitan.
Marge : L’an mil Vc XLIX et lo XXIe jorn del mes de novembre, Michiel Delmon et Catharina
Fabra maridatz, aqui presens, an recebut de Mathieu Salvy present la somme de tres lieuras tornesas.
Et so per complimen de paga de la somme de septanta cinq lieuras tornesas contengudas en lo
present insturmen d’accord et se consentisso losd maridatz que lod insturmen sia cancellat et que
no aja deguna efficassia valor. En presentia de Johan Bosquet hoste, Mestre Anthoni Molinier
barbier de Vilanova habitans et de my, A de Ruppe notari.
