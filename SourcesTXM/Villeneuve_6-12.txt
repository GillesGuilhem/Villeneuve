Autre debte dud Espinassolle a luy deu par les parrochiens dud Sainct Estienne
Incontinent les an et jour, lieu et regnant que dessus. Personellement establys Pierre Dueymes et
Eugeny Rossignol, marguilliers modernes du bassin et luminaire 1 Sainct Estienne de Brés, et
Maistre Jehan Molinier prebstre et Pierre Bozinhac cousturier, les aulcuns des parrochiens dud
Sainct Estienne, lesquelz agreablement ausd noms tant pour eulx que pour les autres parochiens
abssens ont confessé debvoyr aud Maistre Guillaume (f° 170) Espinassolle, fondeur de Donazac,
illec present et acceptant la somme de quatorze livres dix huict solz tournois. Et ce pour cinquante
troys livres et demy metalh par led Espinassolle fourny par lesd parrochiens a la faiction de deux
cloches qu’il leur a faites a lad eglise Sainct Estienne et vingt une livre aussi metailh employé aulx
coissinetz desd cloches. Laquelle somme de quatorze livres dix huict solz tournois seront tenus,
comme ilz ont promis, payer aud Maistre fondeur entre cy et un moys prochain venant avec tous
despens, dommages et interestz soubz les obligations de leurs personnes et biens, sur toute
renonciation de droict et submission et toutes courtz, scelz et juridictions. Et ainsy l’ont juré,
concedé et requis instrument. Presens que dessus. Et moy, Laroche notere.

