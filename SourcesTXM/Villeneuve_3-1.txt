Insturmen de subarrendamen de senhen Guilhem Azemar merchant faict a Jehan Bosquet hoste
L’an dessus et le XXe jorn del mes de aoust, regnant Henric rey de France, en lo loc de Vilanova
d’Albigés, a la presentia de my notari et testimonis de jostz escriptz, personalmen constituit senhen
Guilhem Azemar, merchant d’Alby, arrendier deld loc de Vilanova et Milhavet de las censives,
rendas et revenus apartenens ald Mossenhor d’Alby, de son bon grat a subarrendat et per manieyra
de subarrendamen baylat et bayla a Jehan Bosquet, hoste deld loc de Vilanova, present so es lo prat
del Estanc qu’es al lonc de la caussada (barré : bezana) deld moly, confron an lo rieu d’Escorro et
an la payssieyra deld moly, prat de Guilhem Heliés et autras confrons. Lo present arrendamen ly
fa per tres annadas sive per tres culhidas, compresa la presa de la present annado que lo fe 6 es en
brassels dedins lod prat, loqual fe lod Bosquet penra. Et ly a faict lod subarrendamen per lo pretz
de quarante cinq lieuras per totas lasd tres culhidas et ung chascun an se monta quinze lieuras
tornesas. Lasqualas quinze lieuras lod Bosquet pagara ald Azemar cadans als termes seguens : la
mitat a la festa de Tout Sans et l’autra mitat a la festa de Pasquas. A promes lod Azemar de lo fa joy
et gausi lod prat per lod terme et lod Bosquet de lo paga alsd termes et lod Bosquet no sera ponct
tengut (f° 77 v°) de copa deguns albars ny penre degunas lenhas, mes gardara losd albars comme
sa causa propia. Et an aquo far, lasd partidas s’en obligen cors et bes per las susd rigors an caption
et arrestation de lors personas et aytal an jurat et de so dessus an accordat insturmen estre retengut
per my notari jostz signat. En presentia de sire Nicholau Plantada, merchant d’Alby, Guilhem
Heliés, Mossen Thomas Melo, cappela deld loc. Et de my, A. de Ruppe.
