Relaxation de Margaride Coralhe
Les an, jorn, mes, loc et regnant que dessus, personalmen constituitz Margaride Coralhe, relayssade
de quondam Guilhaume Roqueta de Villanove habitant, d’une part et Huc Roqueta, teysseyre, son
filh, deld loc habitant, d’autra part. Coma fos question, debat et discordia (f° 151 v°) entre lasd
partides et procés penden per devant los mossens de consulz deld loc per so que lad Corralhe ly
demandave coma heretier deld quondam Guilhem Roquete la pension que lod Guilhem Roquete,
quondam son marit, ly a layssade come es contengut en son darrie testamen 1 et lod Huc Roquete
disen et declaran que los bes et hereditat deld quondam Guilhem Roqueta eran trop chargiatz et no
enten pont d’estre heretié universal deld quondam Guilhem Roquete son payre per so se son
contengudes et accordades lasd partides que lod Huc Roquete, per devant Mathieu Salvy et
Brenguié Delmon, consulz deld Villanove aqui presens, renoncia et relaxa losd bes et hereditat que
son estatz deld quondam Guihem Roquete son payre a lad Coralhe sa mayre aqui presente. Et ela a
presa et acceptade lad relaxation en ela et sobre ela an pacte retengut per lod Huc Roqueta que el
se rete son drech de legitime delsd bes et so que el a acquisit. Et lad Coralhe s’es consentide an
aquo. Et de la maison que lad Coralhe a donade ald Huc Roqueta son filh en faicte de mariage, que
lad Coralhe sa mayre la joyra per toute sa vyde et apres sa vyde sera deld Huc Roquete son filh et
la joyra et possedira coma es contengut als pactes deld mariage. Et an promes lasd partides, l’una a
l’autre, de tenir et observar tout so dessus sur la yppotheca et obligation de lors bes, volen estre
compellides per toutes rigors. An renonciat, jurat et concedit instrumen. Presens : Johan Barthe dit
Negre, del mas de la Bartharié juridiction de Malhuoc, Anthony Delmon dit Bragard 4, Peyre Salvy
filh de Anthony quondam de la Salverié, Jehan Fuola dit Gavacho deld Villanove habitans. Et de
moy, A. de Ruppe.

