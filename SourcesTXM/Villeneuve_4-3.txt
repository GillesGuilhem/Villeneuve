Accordi entre los consolz de Villanova et Anthoni Uxoire.
L’an mil cinq cens trenta sept et lo detzeme journ del mes de abrial, en Alby, Monseigneur Frances,
etc. Constituitz en persona saiges homes Guilhem Rigaud, Matthieu Salvy et Johan Buscayrol,
consolz del an present de Villanova, juridiction de Monseigneur d’Alby, fasens toutas las causas
jost scripts tant per els que per Berthoumieu La Roqua, aussi consol, lor companho, per loqual an
promes far ratifficar lo contengut en lo present instrument toutas et quantas vegadas 1 que seran
requeritz, fasens en nom de la universitat deldict loc de Villanova (f° 75) d’una part, et Anthoni
Uxoyre, deldict loc de Villanova habitant, d’autra. Lasqualas partidas an aussi dict et affermat entra
elas estre debat et question a causa que, coma an dict, lo temps passat per los consolz et comuna
deldict loc de Villanova, lors predecessors, fouc endict et mes sus certan rolle et libre de affayres
per paga certans acaptes et reyreacaptes degutz a mondict seigneur d’Alby sive a sire Peyre Delmas
et mestre Johan Geoffredi, procurayre et notere d’Alby, instituitz a far reconoysse los personatges
que tenan possessions en fieu de Monsieur d’Alby. Et aquel rolle fouc bayllat a leva aldict Uxoyre
a certans gatges et pactes entre losdicts consolz anticz 8 et lodict Uxoyre convengutz et entre autres
pactes que lodict Uxoyre, levado (f° 75 v°) susdict, devia paga alsdicts Delmas et Geoffredi la
soma contenguda aldict rolle a els deguda per losdicts accaptes et reyre acaptes comma entre els era
stat acordat, coma an dich, et so als termes entre losdicts consolz anciens et comuna et losdicts
Delmas et Geoffredi convengutz et per so que lodict Uxoyre, levado, non paguet point ladicte soma
a temps degut, lo susdict Delmas fes excumengia losdicts consolz de Villanova per auctoritat de la
court de Monsieur l’official de Alby. Laquela causa vesen losdicts cossols et que els patian a fauta
deldict Uxoyre, levado, lo feron claure et constituir prisonier a la court reala d’Alby et autrament
vexego lodict Uxoyre a lor rendre compte, presta (f° 76) lo reliqua et los relevar indemnes envers
lodict Delmas per so que qualguet que losdits consolz satisfesesso lodict Delmas avant que
poguesso sortir de excumenge et penden losdicts processes, lodict Uxoyre lor a rendut compte coma
apar acta presa per de Rupe passada entre las susdictas partidas l’an et journ en aquela contengutz,
moienant lasqualas causas entre lasdictas partidas se fasian grans despens et syn speravo a far de
mages. Per que, tractans alcuns lors bons amicz comus de lasdictas partidas son vengudas a
accordi et transaction coma s’ensec. Et permeyrament es stat accordat entre lasditas partidas que
lodict Uxoyre donara et pagara entre ayssi et huech journs prochens (f° 76 v°) alsdictz consolz
novels en nom que dessus la soma de huech lieuras detz soulz tornes per los frays et misas per els
suffertz a causa delsdicts processes, debatz et questions, mejansan lasqualas huech lieuras detz
soulz tornes losdicts consolz an quittat lodict Uxoyre de toutz losdicts frays et misas que per sa
fauta an suffertz, et tochan de las despens fachas en las courtz spirituala, temporala et real d’Alby
entre lasdictas partidas a causa de so dessus, que chacuna partida pagara las suas et quy mes a que
aja mes. Item es stat pacte et accordat entre lasdictas partidas que lodict Uxoire accabara de leva
lodict rolle et losdicts messieurs consolz ly servaran (f° 77) los pactes que ly an promes de servar a
ladicta reddition de comptes so es que ly penran los processes dels reffusans de paga et ly tenran en
compte los mal cotisatz et talhatz. Et ladicta transaction et accordi lasdictas partidas l’una envers
l’autra an promes tenir, servar et non travenir, soubz yppoteca de lors biens mobles et immobles
presens et advenir. Volgut estre compellid per las courtz spirituala, temporala et realas d’Alby et
d’Albigés an arrestation de lors personas etc. Renunciat, etc. Constituitz procurayre a confessar lo
present instrument. Jurat etc. Et lor es stat juinct etc. En presentia de Mossen Peyre Roqueta, capela
deldict loc, Mestres Guilhem Alacris et Johan Guiraud, notere d’Alby, habitant, et de my, Pelisserri
(signé).

