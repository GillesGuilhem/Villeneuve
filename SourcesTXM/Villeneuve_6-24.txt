Accord de Bertrand Cesquiere procureur de Maistre Anthoine Sesquiere prebstre avec Maistre
Pierre Cambard prebstre et Brenguier Cambard freres.
L’an mil cinq cens soixante sept et le seiziesme jour du moys de may, regnant tres chrestien prince
Charles par la grace de Dieu roy de France, dans la cité d’Alby et maison de sire Guillaume Azemar
dict la Raterié2, merchant, senechaucee de Carcassonne, en presence de moy notaire et des tesmoins
souz nommez, establis en personne (f° 92 v°) Mesire Pierre Cambard prebstre et Brenguier
Cambard hoste, freres, de Villeneufve d’Albigeois, d’une part et Bertrand Sesquyere filz de feu
Anthoine, faisant comme frere et procureur de Mesire Anthoine Sesquyere prebstre dud Villeneufve
d’Albigeois, d’autre part. Comme de lad procuration a faict apperroir qu’est icy inseree, de teneur :
L’an mil cinq cens soixante deux et dixieme aoust, Charles rey de rransa regnant, en lou loc de
Cesteirols, diocesa d’Alby et senescalquia de Tholosa, en la presencia de my notari joust signat et
testimonis joust escriptz. Personalmen constituit Mossen Anthony Sesquieira, capela de Villanova
habitant, loqual, de son bon grat, sans revocation de sous autres procurayres par cy davant faicts,
al jour de huey, de novel a faict son procurayre Bertrand Sesquieyra, son fraire deld Villanova
habitant, present, la chargia de lad procuration acceptant, specialamen et expressa per et al nom
deld constituen exegi et demandar a toutz debitors toutz et chascuns deutes ald constituen degutz,
demandar a Brenguier Cambard, Brenguier Bonyol, Mossen Vincens Rueyras capela de Villanova
et a Jehan Moysset de Virac, captions de Mossen Peyre Cambard capela deld Villanova, la emenda
ald constituen deguda, per auctoritat de la court de Monsenhor lou jutge deld Villanova adjutgiada,
ensemble faire taxar toutz despens faictz et, de so que levara, faire instrumens ou bilhetas de
quictansa an poyssansa, a faulta de pagamen, lous faire convenir per davant lou jutge ont la
cognoissensa apertiendra et poissansa de substitui quoad lites, eligen son domicille a la maison
de sond procuraire juxta las ordonnansas rials, tenen per agreable tout so que per sond procuraire
sera faict et lou relevar indemne sus obligation de sous bes et ansi l’a promes et jurat. Presens :
Mossen Guillaumes Ambillet, Mossen Bernard rort, filh de quondam Anthony, (f° 93) capelas deld
loc habitantz. Et de my, Petri. Lesquelles parties ont dict qualité10 avoir esté introduicte par devant
Monsieur le prevost de marechaulx ou son lieutenant et d’illec devolue en la court de Monsieur le
senechal de Tholose et dud senechal en parlement entre led Sesquiere prebstre constituant,
pretendant avoir esté par led Cambard prebstre, Brenguier Bousquet et autres agredé 12, blessé et
mutilé, complaignant d’une part et led Mesire Pierre Cambard prebstre deffendeur auquel procès
led Brenguier Cambard se seroict rendu pleige et caution pour sond frere et led Sesquiere, comme
tel, faict a present faire exeqution en ses biens pour la somme de sept vingtz et tant de livres
tournois pour despens desja taxés et pretendoit encores en fere taxer d’autres esquels a esté
condemné et poursuyvre tant contre led Mesire Pierre que sad caution, son injure, despens,
domaiges et interestz, provisions et esmendes, ensemble contre Catherine Maurine femme dud
Brenguier pour autre excés et agression pretenduz par led Mesire Anthoine pour raison desquels
tant contre elle que autres, qualité en a esté introduicte par devant les Messieurs officiers temporels
d’Alby et a present renvoyee par lad court de parlement de Tholose aud senechal pour laquelle
Maurine led son mary auroit aussi pleigé. Or est il que lesd parties sont, tractans 14 leurs bons amis,
venuz en accord comme s’ensuyt. C’est que ledict Sesquiere procureur agreablement faisant pour
led constituant a quicté et, par la teneur du present, quicte toute action que sond frere pourroit avoir
et poursuyvre contre lesd Cambardz et Maurine tant pour raison desd excés et agressions qu’il
pretendoit, injure, caution, despens, domaiges que interestz, provisions et esmendes, prometant ne
faire contre lesd Cambardz et Maurine plus ample poursuyte en ce que concerne son interest civil,
consentant que soyent lesd Cambardz et Maurine hors de procès et instance, le tout sans prejudice
et reserve en tout le bon vouloir de justice et (f° 93 v°) du droict du roy et du seigneur ou et quand
lesd pretenduz excés et injure seriont verifiés et d’iceulx apparut deuement et de son action, procés
et poursuytes contre les autres comprins esd procés. Et ce dessus a faict led procureur, moyennant
la somme de deux cens quatre vingtz dix livres tournois de laquelle somme led Brenguier Cambard
caution pour sesd frere et femme reallement, en presence de moy notaire et des tesmoingz souz
nommez, en a baillé et poyé en deduction aud procureur deux cens cinquante livres tournois en
quatre vingtz trois quines et ung testons et monoye, bien lesd deux cens cinquante livres tournois
nombrees et par led procureur receues et d’icelles s’est contenté et en a quictés lesd Cambardz et
Maurine par mains dud Brenguier Cambard en deduction. Et les autres quarante livres tournois
restantes lesd Cambardz, ensemble et chascun d’eulx seul pour le tout, pour eulx, leurs heretiers et
successeurs ont promiz paier aud procureur present et estipulant, scavoir vingt livres tournois a la
feste de la Toussainctz prochain et la reste a la feste de Pasques prochain venent. Et led Sesquiere
procureur a baillé reallement ausd Cambardz les tauxatz qu’il avoit contre iceulxd Cambardz. Et
led Sesquiere procureur a promiz ausd Cambardz presens et estipulans de faire ratiffier le present
intrument par led Maistre Anthoine Sesquiere prebstre dans ung moys comptant de la datte d’huy
et luy faire de semblable consentement et declaration que dessus en jugement avec despens,
domaiges et interestz respectivement. Et pour le tout garder et observer et ne y contravenir, lesd
parties ont obligees et soubmiz, scavoir led Brenguier Cambard ses persone et biens, led Cambard
prebstre ses biens (f° 94) et led Bertrand Sesquiere ses persone et biens propres et les biens aussi
dud Maistre Anthoine Sesquiere son frere, meubles et immeubles, presens et advenir, veullant estre
compellés par les rigueurs du seel auctentique de la viguerie d’Alby, petit seel de Montpeillier, court
temporelle d’Alby et autres et chascunes rigueurs et courtz du royaume de France par arrest de
persones desd Brenguier Cambard et Bertrand Sesquiere, saizie, vante et livrance de biens de toutes
parties, ensemble dud Sesquiere prebstre constituant a l’inquant public. Et aussi led Cambard
prebstre a voulu estre compellé par la court spirituelle d’Alby par censures d’esglise et a constitués
ses procureurs tous les advocatz et notaires ordinaires d’icelle a confesser le contenu au present
instrument contenir verité. Et ainsin l’ont juré server 5 toutes parties sur les evangilles de Dieu
touchés, en vertu duquel serement ont renuncé a toute action et exception et a toutes feries de
moyssons et vendanges et a toute impetration de lettres d’annaulx, quinquenaulx et de benefice de
cession de bien et lesd Cambardz a la novele constitution de deux ou plusieurs conobligés et au
benefice de division d’action et a l’epistre domini Adriani et toutes parties a tout autre droict par
lequel pourriont venir contre et de ce chascune partie a requiz et une a l’autre a octroyé instrument
estre retenu par moy notaire soubzsigné ez presences de Sire Jehan Matha merchant, Barthelemy
Roquanh charpentier, Michel Maurel hoste, Jehan Raucoles dict Molarès d’Alby habitantz desquels
lesd Matha et Roquanh, ensemble led Cambard prebstre et led Sesquiere procureur se sont
soubzsignes a la note du present instrument et non lesd Maurel et Raucoles ny led Brenguier
Cambard ne scaichant comme ont dict escrire.
Signés : J. Matha, Berthomiu Roquanh, B. Cesquiere. Et moy, A. de Rippis notaire.
En marge : L’an mil cinq cens soixante sept et le quatrieme jour du moys de jung, en Alby, en
persone stably lesusd Maistre Anthoine Sesquiere prebstre constituent susd, lequel, certiffié du
contenu au present instrument pour ce que luy a esté leu, agreablement le ratiffie et confirme le
contenu aud instrument d’acord et au faictz, sentences, consentement et declarations comme est
poursuites contre les coupables s’ils l’estiment utile.
contenu aud instrument et a promis ne rien plus demander ausd Cambardz et Maurine pour raison
desd excés, sauf que soyt payé de ce que luy est deu de reste par led instrument. Et ainsin l’a juré
sur les evangilles touches et, de ce, ausd Cambardz et Maurine a octroyé instrument estre retenu par
moy notaire soubzsigné.
Presens : Thomas Melou, prebstre de Villeneuve, Maistre Arnaud Donadieu, clerc d’Alby, que se
sont signés icy et led Sesquiere soubzsignés.
Signés : Donadieu, Anthoni Sesquiere prebstre, M. Thomas Melo. Et moy, A. de Rippis notaire.

