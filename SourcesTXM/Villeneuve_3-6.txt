Insturment de baillement faict par nouble Louis de Bertholemy de deffier et bastir une messon a
maistres Anthoine Coural de Villenufve et Janme de Saint-Martin, messons (sic) de Malhoc
L’an mil cinq cans quatre vingtz et honze et le doutzieme jour du moys de mars, avant midy, à
Villenufve d’Albigeois, regnant noustre très chrestien prinche Charles par la grasse de Dieu roy de
France et (barré : de Poulougne) par devant moy establi en personne nouble Louis de Bertholemy,
borgois de Villenufve habitant, lequel de gré a baillé et baille à Mestres Anthoine Coural et Jaume
de Saint Martin, messons de Villenufve et Malhoc illec present et aceptant, à savoir adiffer et bastir
et admasonar une messon de long de cinq canes et quatre pans de cane sine d’antre paret devers
le claus dud de Bertholemy et de large de cinq canes compris led paret et d’espesseur de troys pans
et demy jousques à la premiere estache et après de troys pans, d’autour de quatre canes et quatre
pans et avec les pactes et condicions que s’ansuivent : premierement que s’enseg et premierement
seront [tenus] lesd messons tirer la pierre de tailhe, ensemble talar (f° 90) et fere tout fesson pour
fere quatre fenestres crousiers 11 et quatre mieges crousiers 12 à chescune desd festres 13 a
l’aqunpoulant des festres de Jehan Bosc sauf que y feront une cornisse 15 à chescune fenestre de
par deux, belles fenestres et netes. Plus seront tenus luy fere cinq chimenées de pierre de tailhe et
par lesdict masson tout tirée et fere et pausser les dictes chimenées et y fere tout fesson que savent
que ledict de Bertholemy leur bailliera par molle et pourtrouet. Plus seront tenus lesdict massons
luy fere une vic 19 de aut de quatre canes et mige, de largeur de six pans de canes ronde a
l’aquipoulant a ceselle au clocher de la glise de Villenufve et par lesdict messons tirer toutes
marches et pausser et fere toutes messoneries et y feront vistes sive canonieres. Plus seront [tenus]
lesdict massons y fere toutes pourtes de pierre de tailhe que y coviendra y fere à ledictz deffice 22
tant de aut que de bays à la fesson que ledict de Bertholemy leur baillera pour pourtret. Plus lesdict
messons seront [tenus] y fere deux armoires de pierre de tailhe et ycelle tirer et pausser. Plus seront
tenus lesdict messons y fere ung privé24 de aut et bays. Plus est pach acordat que lesdict messons
y feront ung privat avec [...] pour fere le despans designera. Plus seront tenus lesdict messons y
fere (f° 90 v°) une aguiere et par ledict de Bertholemy fornira le jas de piere de bressié5 à la part
où ledict de Bertholemy dessignara. Plus est aresté que lesdict messons houbeyront ou mestre que
dessignara à fere ledict edeffici. Lequel de Bertholemy y comestra ung mestre pour dessigner ledict
deffice come disposera. Plus est pach acordat que lesd messons prandront toutes pierres de tailhe
que pourviendront du bastiment vieulx et le feront servir où ilz pouront 9. Plus est pach acordat que
ledict de Bertholemy leur fornira la peyriere pour tira toute pierre. Plus est pach acordat que ledict
de Bertholemy fornira toutes pierre de rasses et terre et mortier et fere toute maneubres que
conviendra fornir et pourter toute pierre tant de tailhe que de rasses. Laquelle bassone 12 sive
messonerie que tira pierre de tailhe pour fere fenestres, pourtes, chimenées, maches 13 et armoires,
privat et vistes, (renvoi : une murtriere de pierre de tailhe) et massonaries seront tenus fere lesdicts
de Saint Martin et Coural moienant le prys et somes de soixante escus sol, revenant neuf vingt
livres tornois que a promis paier ledict de Bertholemy leur paier (sic) come feront ladicte
messonarie et defficy. (f° 91) Et ledict defficy comensseront lesdict mestres de jour en jour et à la
premiere resquisition dud de Bertholemy et pour tout soy deçulx 17 fere, lesdict mestres ont promis
fere ladicte bessoine sive deffice bonne et nete et quant ledict de Bertholemy ne la truvera bonne,
elle sera revissitée par mestres massons et suivant lesdict maistres massons, lesdict massons la
feront. Et pour se fere, parties respectivement etc. Ont promis tenir et garder tout soy deçulx.
Lesdictes parties ont houbligés toutz et chascuns leurs biens meubles et immeubles, presens et
advenir, et voulant estre constraints par les rigeurs des courtz de Monsieur le seneschal et vigier de
Tholose, juge rouial d’Alby et vigarie roalle d’Alby et sau authentique de lad vigarie et ordinere
de Vilenufve et Malhioc et par une chescune d’icelles comme leurs rigeurs huissent 19et instrument
impourtent et par caption et vendition d’iceux et c’est imposé à sa personne et ansin l’ong promis
et juré soubz toutes renonciations des droictz recquises et necesseres. Et consedé et recquis acte et
instrument. Presens : Jehan Bosc hoste et Maistre Jacques Larouche, arrentier 20 des tailhes du
diocese d’Alby, signés avec moy notere, Mathieu Navech et Berthelemy Delmon de la Cardonaguié,
Maistre Jehan Ramond cousturier, que ont dict ne savoir signer synon moy notere.
Signés : L. Barthelemy, Laroche present, Bosc et Fenolhiet.

