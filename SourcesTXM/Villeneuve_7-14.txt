Insturment de bail de rolle [de la taille real] fait [par] Jehan [Duran] et Jehan Delpuech [a Anthoine
Alliès]
L’an mil cinq cans quatre vingtz quatorze et le quatorsieme jour du moys de mars, avant midy, à
Villenufve d’Albigeois, establis en personne Jehan Duran et Jehan Delpuech de Villenufve, lesquelz
toutz deux ansemble ont baillié et baillent à Anthoine Alliès 1, fils de Guillem de Villenufve, illec
present et acheptant, à savoir la somme de cent deux livres huit soulz que sonct en cours 3 à lever
dins lou rolle de tailhe real de l’an mil cinq cans quatre vingtz dix, estant de lours 4 loud Delpuech
et Duran exatur al ladicte somme, luy ont baillés et levés de troys deniers ung et les deux apertenens
quites audict Delpuech et Duran. Et sera tenu loud Alliès fere bons et diligens constre ceux que
doivent lesdictes somes et se fere entre et yssy et le jour et feste de Sanct-Michel de septembre
prochain et en deffaut par loud Alliès ne fera souffisament diligens, loud Alliès sera tenu paier audict
(f° 37 v°) Delpuech et Duran leur part de la somme de cent deux livres huit soulz que de de (sic)
troys partz les deux. Et pour tout sy deçulx fere, tenir et garder, les dictes parties ont houbligés toutz
et chescun leurs bes meubles et imeubles, presens et advenir. Et veulent estre constraints par les
rigurs des courtz de Monsieur le seneschal le seneschal (sic) de Tholose, juge rouial d’Alby et
ordinere de Villenufve et par une chescune d’iceles an leurs rigurs huissent instrument et ensin l’ont
juré. [Ez] presences de Bertrand Bosc, Phalipt Massenx et Michel Salvy de Villenufve et noble
Louis de Barthelemy, borgois de Vileneufve.
Signés : Aliès, L. Barthelemy, R. Fenolhiet notere.

