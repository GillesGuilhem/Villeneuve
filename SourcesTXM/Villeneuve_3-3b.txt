[Quittance]
L’an mil cinq cens septante quatre et le dix neufiesme jour du moys de novembre en la cité d’Alby,
establi en personne sire Guillaume Azemar la Raterié, merchant d’Alby, rentier des fruictz et revenu
de la seigneurie de Villeneufve d’Albigeois pour le seigneur evesque d’Alby, lequel a confessé avoir
eu et reallement a receu de sire Brenguier Rouch, merchant d’Alby, present et acceptant, cinquante
livres tournois en testons pour fin de paye et entiere solution de tous les droictz de loz 1, vantes,
acaptes, riere acaptes, censives, arreraiges et autres droictz seigneuriaulx que ledict Rouch
pourroit debvoir aucunement aud Azemar rentier sus et pour raison de toutes les pieces qu’il ha tant
par luy acquizes que autrement, assizes dans le distroict et juridiction dud Villeneufve et Milhavet
et des fiefs dependans de lad (f° 209 v°) seigneurie de Villeneufve et pour raison de sond
arrentement jusques au jour present, ensemble pour tout le temps que le feu pere dud Azemar 6 a
esté rentier dud Villeneufve. Et du tout, moyennant la susd somme, l’a quicté. Prometant ne luy rien
plus demander aucunement pour raison de sesd droictz seigneuriaulx et censives et arreraiges. Et
de ce luy a concedé quictance. Presens : sire Francois Salvy merchant d’Alby, Barthelemy Salvy,
masaige del Mazet, Bernard Rebieyre fils de feu Anthoine de Villeneufve d’Albigeois ne scaichant
escrire. Et parties se sont souzsignees a la note.
Signés : G. Azemar, B. Rouch J. De Ripis notaire.
