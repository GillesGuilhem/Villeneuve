Procurationum sive sindicatus habitatorum de Villanova
In nomine Domine amen. Noverint universi et singuli, presentes pariter et futuri quod, cum in
suprema parlementi Tholose curia regia pendeat lis, questio, controversia, discordia ac processus
inter Reverendum in Christo patrem et dominum nostrum dominum Ludovicum de Amboysia, Dei
et sancti sedis appostolice gratia albiensem episcopum, agentem et petentem ex una et Anthonium
Roqueta, Anthonium de Bosco, Philipum Tieyras, Ysarnum Solie et certos alios habitatores tam loci
quam juridictionis loci de Villanova albigesii infrascriptos, partibus deffendentibus ex alia partibus
(sic) super decima croci in dicta diocese albigense per eumdem Reverendum in Christo patrem et
dominum nostrum dominum albigensem episcopum exhigenda in processu dicte litis, questionis,
controversie ac discordie specifficata velintque et desiderent dicti Roqueta, de Bosco, Tieyras, Solie
et alii singulares et habitantes tam eiusdem loci quam eiusdem juridictionis, inferius nominatos
dictam litem, questionem et discordiam ad pacem ac tranquillitatem et bonam concordiam pervenire
et in vera unione tamquam subjecti cum eodem domino viro albigesio episcopo esse et manere ac
liti, questioni et discordie predicte sumptibusque laboribus eodem et expensis parcere. (en marge :
Fueritque notum et tractatum ut ibidem dictum fuit inter dictas partes ut lis, questio, controversia et
discordia predicta [...]2 terminentur et, per premissa per ipsos Roqueta, de Bosco, Tieyras, et Solie
ac alios eiusdem juridictionis de Villanova inferius nominatos, cum eodem et domino nostro
albiense episcopo concordandum et pacifficandum instituatur et ordinetur sindicus seu procurator).
Huic igitur est quod anno ab incarnatione eiusdem Domini millesimo quadringentesimo
octuagesimo sexto et die nona mensis junii, serenissimo ac illustrissimo principe et domino nostro
domino Karolo Dei gratia Francorum rege regnante, apud eumdem locum de Villanova albigesii,
coram provido viro Johanne Molinerii, baiulo regio eiusdem loci, venerunt et comparuerunt
videlicet predicti Roqueta, de Bosco, Tieyras et Solie dicentes et asserentes premissa pro se et
pluribus aliis s [ingularibus]3 et habitantibus eiusdem loci. Et quod erat necesse facere eorum
sindicum, actorem sive procuratorem ad concord [andum], transhigendum, componendum et
pacifficandum cum eodem domino nostro albigesio episcopo seu eius of [ficiariis] (f° 1 v°) contenta
in dicto processu super ac supra decima eiusdem croci per dictum dominum nostrum albiensem
episcopum exhigenda et per dictum singulares et habitantes exsolvenda. Quod facere non poterant
absque licentia et congedio alicuius officiarii, ob quod petebant et supplicabant predicto bajulo
licentiam se congregandi coram eodem ad premissa facienda et instituendi eorum sindicum, actorem
et procuratorem. Quibus sic ita per dictum bajulum auditis et interrogatis prius dicti de Roqueta, de
Bosco, Tieyras et Solie, medio juramento per ipsos super sancta quatuor Dei evangelia prestito, si
alia de causa machinationis maliciose vel aliis [...]1 premissa petebant, qui responderunt quod non
nisi solum et dum taxat premissorum occasionem quare premissis actentis 2 eisdem concessit
licentiam ad premissa facienda et non alia. Idcirco anno et die predictis, in mei notarii regii publici
et testium subscriptorum presencia, existentes coram predicto bajulo videlicet dicti Anthonius
Roqueta, Anthonius de Bosco, Philipus Tieyras, Ysarnus Solie, Ymbertus Martini, Anthonius de
Ussoyre, Johannes Delpuech, Guilhermus Sopar, Guilhermus Melo, Petrus Cambard, Anthonius
Helies, Guilhermus Rigaud, Petrus Salvaterra, Johannes Gasto, Anthonius Adhemari, Sicardus de
Altomonte, Stephanus Sesquieyra, Anthonius Sanhas, Geraldus de Cardonnac, Ramundus Marcia,
Ramundus Del Ro, Guilhermus Soleri, Guilhermus Fuola, Johannes Buscaylet, Ysarnus Melo,
Guilhermus de Altomonte, Bartholomeus La Rocha, Johannes Anguiala, Michael de Bosco,
Johannes Prunac senior, Johannes Prunac, Ramundus Navech, Johannes Fuola, Guilhermus
Rupparie, Anthonius Delpuech, Georgius Salvy, Johannes Arnalh, Johannes Mazars, Philipus
Prunac, Johannes Ruphelli, Anthonius Bertrand, Anthonius Delmon, Ramundus de Ussoyre et
Michael de Solio, tam dicte de Villanova quam eius juridictionis habitantes. Qui quidem omnes
supranominati et eorum quilibet tam conjunctum quam divisum quathenus huiusmodi causam sive
negocium ipsos et quemlibet ipsorum tangit et tangere potest gratis et eorum ac cuiuslibet ipsorum
certis scienciis ac sponthaneis voluntatibus, citra tamen aliorum sindicorum sive procuratorum per
ipsos alios constitutores revocationem (f° 2) ymo postius confirmationem de novo fecerunt
constituerunt, creaverunt et ordinaverunt suum verum, certum et indubitatum sindicum ac
procuratorem, specialem et generalem, videlicet probum virum Bernardum Sopar, laboratorem
juridictionis eiusdem loci de Villanova habitantem, absentem tamquam presentem, specialiter et
expresse ad concordandum, transhigendum, componendum et pacifficandum vice et nomine
ipsorum constituentium et cuiusque ipsorum cum eodem domino nostro albigesio episcopo seu eius
officiario contento in dicto processu super decima crossi per eumdem dominum nostrum
albigensem episcopum seu eius depputatum ab eisdem et suis exhigen [dum] et per ipsos
constituentes exsolvendum [...]3. Acta fuerunt hec anno, die, loco et rege regnante predicto, in
presencia et testimonio discreti viri domini Bartholomei Truc presbiteri eiusdem loci de Villanova,
Geraldi Dueymes clerici de Malloloco habitantium, testium ad premissa presentium et vocatorum.

