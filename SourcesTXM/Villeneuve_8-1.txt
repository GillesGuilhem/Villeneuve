Matrimonium inter Ramundum Navech et Johannam Calveta
In nomine sancte et individue trinitatis, patris et filii et spiritus sancti, amen. Cum matrimonium a
Deo extiterit, inventum et ordinatum. Et ob hoc tractatum et concordatum et duo anni possunt
effluxisse seu circa in facie sancte matris ecclesia ac in ecclesia Sancti Salvatoris de Villanova pro
verba legictima et abilia de presenti, ut moris est, celebratum et solemnisatum fuerit matrimonium
inter Ramundum Navech filium Johannis, laboratorem eiusdem loci, diocesis albiensis et
senescallie Tholose habitantem ex una et Johannam Calveta filiam Petri condam, laboratoris loci
Sancti Johannis de Boluoc diocesis ruthenensis habitantem, partibus ex alia. Sitque consuetum per
viros uxoribus sponsalicia constituere et assignare et per uxores seu earum ex parte viris suis dotes
dare, constituere et asportare pro oneribus suorum matrimoniorum supportandis, hinc igitur est quod
existens et personaliter constitutus in mei notarii publici et testium infrascriptorum presencia
videlicet jamdictus Ramundus Navech faciens tamen omnia et singula infrascripta de licencia et
auctoritate dicti Johannis Navech eius patris ibidem presentis et dictam licenciam et auctoritatem
paternales eidem filio suo dantis et concedentis quod dictus eius pater confessus fuit fore verum
gratis et ex eius certa sciencia ac sponthanea voluntate, prout dixit, pro se suisque heredibus et in
futurum successoribus universis quibuscumque dedit, constituit et assignavit in et super omnibus
bonis suis mobilibus et immobilibus, presentibus et futuris, (f° 40 v°) pro sponsalicio et dotis
augmento juxta tamen et secundum usus et consuetudines presentis patrie albigesii supradicte
Johanne Calveta eius uxori ibidem presenti et pro se et suis heredibus et imposterum successoribus
universis, stipulanti et recipienti videlicet summam duodecim librarum et decem solidorum
turonensium monete nunc currentis et usualis in presenti regno Francie. Consequenterque ibidem
ac in eodem instanti in mei jamdicti notarii publici et testium subscriptorum presentia, existens et
personaliter constitutus videlicet dominus Johannes Frontini prebiter, eiusdem Johanne avunculus,
qui gratis et sponte dedit et constituit in dotem seu verqueriam et dotis nomine seu verquerie dicte
Johanne Calveta eius nepoti una cum predicto Ramundo Navech ibidem juxta tamen et secundum
consuetudines dicti presentis patrie albigesii videlicet summam viginti quinque librarum
turonensium monete currentis. Necnon lectum et vestem nupcii videlicet pro lecto nupciali videlicet
pro lecto duos lodices et quatuor lintheamina et pro veste nupciali unam cotam panni de rosat
Francie totum bonum et sufficiens. Quam quidem dotem lectumque ac vestem nupciales superius
expresse dicti Johannes et Ramundus Navechs, pater et filius, gratis recognoverunt habuisse a dicto
domino Johanne Frontini et Johanna Calveta, ibidem presentibus, et pro se et suis heredibus
stipulantibus et recipientibus. Ita et taliter quod inde se habuerunt et tenuerunt pro bene paccati,
satisfacti pariter et contentes et eumdem dominum Johannem Frontini (renvoi : et Johannam
Calveta) quictaverunt. Pro quibus quidem dote etc. Supple residuum mutatis mutandis de
matrimonio Petri Yeche et Cecilie Pelegrine in libro et folio XIII usque ad : « Acta fuerunt hec apud
dictum locum de Villanova albigesii », [Renvoi : die septima mensis junii] anno ab Incarnatione
Domini millesimo quadringentesimo octuagesimo sexto, serenissimo ac illustrissimo principe et
domino nostro domino Karolo dei gratia Francorum rege regnante. In presencia et testimonio
dominorum Johannis Bruni, Bernardi Cambard prebiteri, Guilhermus Gelras, Anthonius de Podio
textorum, eiusdem loci habitantes, testium ad premissa presentium et vocatorum.

