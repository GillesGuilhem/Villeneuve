Insturmen de pactes faict et passat entre Jehan Bosquet et Peyre Rebieyra
L’an mil Vc quaranta dos et lo XIXe jorn del mes de jung, en lo loc de Vilanova, personalmen
constituit Johan Bosquet hoste, coma subarrendié del arquivalen deld loc, loqual de son bon grat a
asociat Peyre Rebieyra en lod arquyvalen per lo terme que lod Bosquet a subarrendat de Jehan
Scaffre en ly pagan la mitat de la somma contenguda en aquel, pres et recebut per my notari, als
termes et solutions en aquels contengut. Item plus [es pacté] quant se adobara ung buou entre els,
que pagaran la perdia ho partiran lo profiech si poinct en ja per medium. Item plus es pacté
que lod Bosquet deu tene adobatz motons en pagan per moto al drech deld arquyvalen XX denies.
Item plus es pacté que en so que lod Bosquet a la quarta part dels blatz de Noalha per la present
annado que lod Bosquet bayla ald Rebieyra la mitat de sa part delsd blatz en pagan cota per cota,
coma lod Bosquet es obligat a Monsenhor d’Alby. Et a garda et observa tout so dessus, lasd partidas
s’en obligo toutz et chacuns lors bes. An renunciat etc. An volgutz estre compellitz a las cortz de
Monsenhor lo seneschal de Tholose, vigario d’Alby, de Monsenhor juge d’Albigés. Et aytal an jurat
etc. An concedit insturmen public etc. Presens : Mossens Guiraud Salvy, Bertran Rebieyra cappelas,
Huc Lagarda fabre de Vilanova habitans.
Marge : L’an mil Vc XLIII et lo XXIIIe del decembre, Jehan Bosquet a recebut de Peyre Rebieyra
present la somme de XXV lieuras tornesas en deduction del arrandamen dels blatz de Noalha de
l’an mil Vc XLII . Presens : Peyre Prunac, Anthoni Delmon [dit] Bragard, Johan Brunet de
Vilanova. Et de my, A. de Ruppe notari

