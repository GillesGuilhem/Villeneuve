Sire Brenguier Rouch
L’an mil cinq cens septante neuf et le dixiesme jour du moys d’aoust en la cité d’Alby, estably en
persone sire Brenguier Rouch, merchant dud Alby, lequel a donné mandement et charge et baillé a
pris faict a Maistre Jehan Pautard maçon de Virac, y present et estipulant, de luy rebastir de neuf
ung quanton d’ung sien pigeonier situé en la juridiction de Villeneufve d’Albigeois au masaige de
la Calcarié5. Et sera tenu led Pautard abatre et debastir en premier lieu led quanton tumbé pour bien
joindre les murs dud (f° 189 v°) pigeonier. Pour laquelle besoigne faire, led Rouch fornira toute
matiere y requise, rendue, portee prés dud pigeonier, ensemble le postam 6 pour les chaffaultz. Et
led Pautard fornira toute main et manoeuvre et couvrira led pigeonier en ce qu’est tumbé. Laquelle
besoigne, icelluy Pautard a promis avoir faicte bien et deuement entre cy et ung moys, moyennant
deux escuz vingt cinq soulz que reallement illec luy a poyé, par led Pautard receuz en dix testons
et l’en a quicté. Et pour ce server, a obliges ses biens a toutes rigueurs. Et ainsin l’a juré la main
levée sur toute renunciation necessaire. Requiz et concedé instrument. Presens : Maistre Anthoine
Delmur prebstre de Virac, Maistre Anthoine Raynauld teysandier de Sainct Sernin. Et moy, J. De
Ripis notaire.

