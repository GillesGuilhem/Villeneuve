Codicille de Senhen Brenguié Roch
L’an mil Vc trenta nou et lo XXII e jorn del mes de febrié, trés chrestien prince Frances rey de Franso
per la sia grasia regnan, en la mayso de Senhen Brenguié Roch del loc de Villanova d’Albigés,
diocesa d’Alby et senescallia de Tholosa, en la presentia de my notari et testimonis joctz scriptz,
personalmen constituit Senhen Brenguié Roch deld loc habitan, estan en sa bona memoria et
pretenden de ana en romiviatge a Sanct Jamme en Galicia, conferman et corroboran las causas
contengudas en lo testamen per el fach et resaubut per Mestre Peyre Moliniery, notari d’Alby, dona
per l’amor de Dieu et per almoyna pia et adden en son darrié testamen a Biatrona Cambarda, sa
sirventa, filha de Guilhem Cambard quondam, la somma de detz lieuras tornesas, an pacte que elo
fasso coma una bona filha et que se governe be, pagadoyras en la solempnisation de son mariatge
et davant l’anel. Item dona per l’amor de Dieu a Peyrona Alberta sa neboda, filha de Anthoni, la
somma de dotze lieuras tornesas, an pacte que elo fasso coma una bona filha deu fa, pagadoyras
quant ela se maridara a la solempnisation de son mariatge et davant lo anel. Et aysso vol lod
codicillan que lo present codecille sio son darrié se autre no ne fasia 10, an loqual present darrié et
irrevocable testamen, lod testado codecillan vol que ajo efficassia et valor 11 per manieyra de
codecille. Et me requeren my notari que jeu ne aja a retene instrumen public, loqual ay retengut
en la forma que dessus. En presentia de Mestre Peyre Combalassa, notari rial de Castelnou, Anthoni
Molinié barbié, Peyre Cambard sartre de Villanova habitans. Et de my, Anthoni de Ruppe, notari
roial deld Villanova, que ay pres et signat lod instrumen.
Signé : A. de Ruppe.

