Comme anssin soict esté dict par Piere Delmon, fils de Anthoine du massage des Almons de
Milhavet, fessant tant en soun [nom] propre que pour Anthoine Delmon fils de Anthoine de
Cappendut de Milhavet absent et fezant ledict Delmon, lequel a dict que les consulz dud Villenufve
luy auroict baillé par deliberation de consel lou livre de la tailhe rial impausée l’anné presente audict
Milhavet aulxdict Delmons comme plus capables (f° 143 v°) et pour fere la lieve des deniers duquel
soinct constenguct et pourtés pour ledict livre et pour se que lesdict Delmons ont dict qu’il ne savoict
lire ne escripre et pour se est ils que se jour de huy, trantieme de may mil Vc LXXXXI, à Villenufve
d’Albigés, dioceze d’Alby et seneschaucé de Tholose, regnant nostre et très chretien prinche
(barré : Henry) Charles par la grasse de Dieu roy de France, et par devant moy notere rouial et
tesmoingz bas només, estably en personne Piere Delmon, fezant tant en soun nom propre que au
nom dud Anthoine Delmon, son compain absant, lequel a promis fere ratiffier au present
insturment de jour en jour et quanct en sera requis, a baillé à Metre Piere Moulier, notere notere
(sic) rouial de Milhavet, illec present et acheptant à savoir lou livre de taille rial que auroict baillé
les consul de Milhavet audict Delmon et se à cuilir et lever toutes les sommes constengues et
pourtés pour ledict livre et après aporter l’argent à Cordes aulx consul ou leur resc[...] 6 et de
coustume anssin et come ledict Moulier en sera recquis et paier autres somes pourtées pour ledict
livre aulx consul dud Milhavet et la present lieve 7 fera led Moulier moienant les leveures que
lesdict Delmon ont quictés et relaxés (f° 144) audict Moulier et les leur mectant à leur droict et
plaice, et promectant luy fere valoir led livre et ledict Moulier fere ladicte lieve et paier les somes
pourtées pour ledict rolle et rendre compte à la fin dud lieve dud rolle, toutes et quantes foys que en
sera requis. Et pour ce fere, lesdictes parties, chescune d’elles en se que les conserne, ont promis
tenir, garder (barré : loud) le comptenu dud insturment et apres ledict Moulier a presantés pour ses
plaiges et caussions sires Piere Jornès et Piere Jornès viel, laboreurs dud Milhavet, lesquels presents
à la passation del present insturment, lesquelz de leur bon gré se sonct randus plaiges et caussions
pour ledict Moulier del sommes pourtées pour ledict rolle envers lesdict Delmon. Et pour ce fere,
loudict Moulier et pleges ne ont houbligé toutz et chescuns ses biens meubles et immeubles
immeubles (sic), presentz et advenirs, et voulant estre constraintz pour les rigeurs des cortz de
Monsieur le seneschal et vigier de Tholose, juge rouial d’Alby et vigarie rouialle d’Alby et sel
autentique de ladicte vigerie et ordinere de Vilenufve et par une chescune d’iceles comme leurs
rigurs huissent et insturment impourtent en sol. A promis et juré soubz toutes renunciations de droit
et neanmoingz ledict Moulier a promis en relever indemne ledict Jornès du prinsipal que despens
soubs hobligation de toutz et chescuns ses biens et l’a juré. Presens : Mestre Piere Cambard
prebstre, et Ramond Delaval merchant de Galhac.
Signés : P. Molinier notere royal, P. Cambard, R. Delaval tesmoin, Journès, R. Fenolhiet.

