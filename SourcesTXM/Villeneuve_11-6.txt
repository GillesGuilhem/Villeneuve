Achept de Maistre Anthoine de Roffiac prebstre
Au nom de Dieu, scaichent tous presens et advenir que l’an mil cinq cens soixante et quatre et le
penultiesme jour du moys de mars, regnant tres chrestien prince Charles par la grace de Dieu roy
de France, ou lieu de Villeneufve d’Albigeois, dioceze d’Alby et seneschaulcee de Tholose, ez
presences de moy notaire royal et tesmoins soubz escriptz, establys en personne Maistre Pierre
Delmon prebstre, Jehan Delmon, filz de feu autre Jehan, et autre Jehan et Jacques Delmons fraires,
filz a feu Brenguier du masaige de la Cardonnaguié, juridiction dud lieu de Villeneufve, lesquelz
tous quatre ensemble et chascun d’eulx en seul, agreablement pour eulx, leurs hoires et successeurs
ont vendu, cedé et transporté a perpetuité a Maistre Anthoine de Roffiac prebstre dud lieu de
Villeneufve habitant, illec present pour luy, ses hoires et successeurs estipulant et acceptant, scavoyr
est une maison de hault en bas et de bas en hault, assize dans le chasteau dud lieu de Villeneufve,
confrontée (f° 5) avec la murailhe dud chasteau, maison dud achep[teur], [maison de] Jehan de Gil,
maison de Jehan Delmon dict […], [rue] publicque et autres confronts plus verayes autr[...] tectz,
fondamens, patus et autres apertenenses [...] de laquelle est chargée chascune année en [...] duquel
se tient la directite d’icelle […], arrerages de lad censive, talhes et de [...] quelzconques jusques au
jour present. Pour [...] doresnavant, perpetuellament par led ac[hepteur, ses] hoirs et en faire a toutes
ses [volontés en la vie] et a la mort. Ceste present vente [luy a] faict pour le pris de huict livres et
[cinq soulz tournois]. Lequel pris lesd vendeurs ont cogneu [avoyr] eu et receu illec reaument 4 et
presentement en troys escutz d’or au solelh et bonne [monnoye] illec reaument nombrés, tellament
que du [pris] et somme de huict livres et cinq soulz [lesd] vendeurs en ont esté bien contans et led
ach[epteur et] sesd hoirs en ont quicté et promet de ne luy [rien] plus demander ne faire demander
en lad maison vendeue, ayns luy donnant toute plus valence sy poinct en y a ou pourroict avoyr au
temps advenir, donnation entre les vifz faicte. Soy constituans lesd vendeurs doresnavant avoyr et
tenir lad maison desd confrons au nom de priere et droict dud achepteur et d’icelle s’en sont
divesteus 8 et dissaisys et led achapteur, sesd hoirs, ont investeu et saisy et mis en bonne et
souffizante saisine et possession par le baillament de la note originaille du present instrument, de
leurs mains entre les mains dud achepteur faicte et eviction et garentie luy porter, chascun pour le
tout, sans division en jugement et hors, envers et contre tous de tous trobles et empechemens. Et ce
dessus ont promis et prometent (f° 5 v°) lesd vendeurs respectivement tenir, garder, observer et ne
y contravenir. Par quoy faire ont obligés toutz et chascuns leurs biens meubles et immeubles,
presens et [ad]venir, iceulx soubmetant aulx forces et rigueurs des [co]urtz dud seignieur, seneschal
et viguier dud Tholose, [j]uge royal d’Albigeois, seel auctentique de la viguerie realle [d]ud Alby
et ordinaire dud Villeneufve et par une chascune [d’]icelles comme leurs rigueurs, uz et stilles
[im]portent. Par prinze et saisye de leursd biens, vente [et] delivrance d’iceulx. Et ainsy l’ont promis
et juré aulx sainctz evangilles Nostre Seigneur par vertu du [...] duquel jurement comme ont dict
bien certifiés. Ont renoncé a toutes actions et exceptions de dolosité, fraulde, lesion et deception, a
toutes feries et dilations annalles et quinquinalles, au benefice de cession de biens, a toutes lettres
de grace impetrees et a impetrer et generaillement a tous droictz et remedes par lesquelz ils
pourroyent venir au contraire. Et de ce, led achapteur a requis et lesd vendeurs concedé instrument
estre retenu, faict et baillé par moy notaire soubsigné. Presens : François Laroche du masaige de la
Cardonnaguié de lad juridiction, soubsigné a la note originaille du present instrument et Maistre
Anthoine Delmon prebstre dud lieu que ne c’est poinct soubsigné, ne le scaichent faire comme il a
dict. Ainsy signé : F. Laroche. Et moy, Laroche notere.

