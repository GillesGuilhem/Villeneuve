Debitum domini Bernardi Aurelli
In nomine Domini amen. Noverint universi et singuli millesimo IIIIc LXXXmo octavo et die sexta
mensis augusti, serenissimo ac illustrissimo principe et domino nostro domino Karolo Dei gratia
Francorum rege regnante, apud locum de Villanova albigesia, diocesis albiensis et senescallie
Tholose, in mei notarii publici et testium subscriptorum presencia. Existens et personaliter
constitutus videlicet discretus vir dominus Johannes Martini, rector ecclesie parrochialis Sancti
Salvatoris, dicti loci de Villanova albigesii habitans, non deceptus, cohactus, subornatus nec per
aliquem seu aliquos ad infrascripta facienda, inductus vi, dolo, metu, fraude seu sucgestione alicuius
seu aliquorum, ut dixit, sed gratis et ex eius certa sciencia ac sponthanea voluntate per se suisque
heredibus et successoribus universis cum hoc vero presenti publico instrumento nunc et
imperpetuum firmiter valituro recognovit et in veritate confessus fuit se legictime debere et teneri
discreto viro domino Bernardo Aurelli, presbitero loci de Noalhis predictarum diocesis et
senescallie habitanti, ibidem presenti et per se et suis heredibus et in futurum sugcessoribus
universis stipulanti et recipienti videlicet summam viginti librarum turonensium, monete currenti.
Et hoc racione et ex causa certorum laborum ac viatgii per ipsum dominum Bernardum Aurelli ut
ibidem dictum fuit eundo Romam pro impetratione litterarum appostolicarum et processus eiusdem
sui beneficii ac (renvoi : rectorie seu) certi compoti finalis inter eos facti de omnibus in quibus idem
Martini eidem Aurelli usque in diem presentem teneri possit. Et non obstanti generali recognitione
seu quictancia per ipsum Aurelli eidem Martini die presenti, paulo ante confectionem presentis
instrumenti de habuisse et recepisse integraliter satisfactionem de predictis viatgio et laboribus
prout in instrumento quictancie per me notarium infrascriptum sub anno et die predictis sumpto
cavetur factu. Quam quidem summam viginti librarum turonensium predicte monete currente
predictus dominus Johannes Martini eidem Bernardo Aurelli (renvoi : presenti et ut supra stipulanti
et recipienti) solvere et pactare promisit hinc ad proximam nativitatis Domini decem libras
turonenses et hinc ad proximam festam Penthecoste Domini alias decem libras turonenses monete
predicte precye et [...]1 (f° 79 v°) sine diffugiis, debatu, dilatione et contradictione quibuscumque
et hoc sub expressa ypotheca et obligatione omnium et singulorum bonorum suorum, mobilium et
immobilium, (renvoi : presentium) et futurorum, et sub omni reffectione et integra restitutione ac
emenda omnium dampnorum gravantium, sumptuum interesse et expensarum curie, litis et extra
que, quos et quas ipsum dominum Bernardum Aurelli creditorem aut suos facere pati aut sustinere
contingerit ob moram aut retardationem solutionum predictarum aut alterius earumdem in toto aut
in parte ac in judicio sive extra. Et renunciavit super premissis omnibus universis et singulis dictus
dominus Johannes Martini debitor, certus et certifficatus de facto huiusmodi ac de juribus suis sicut
dixit etc. Supple residuum mutatis mutandis de debito nobilis Petri de Gabastone in libro D
f° CLXVII, excepto quod non proprias rigores dominus comes Tholose nec Castrinovi Boniffacii
usque ad : Acta fuerunt hec anno, die, loco et rege regnante predictis. In presencia et testimonio
domini Johannis de Bosco, presbitero de Villanova, Bernardi Bosc, lapicide de Orlhonaco diocesis
ruthenensis habitantium, testium ad premissa presentium et vocatorum.

