(f° 1) Anno domini Mo CCCCo XXIo die XVIII decembris, illustrissimo principe domino Karolo dei
gratia Francie rege regnante. Conoguda causa sia a totz homes que nos Berth [omieu] e Guilhem
Clergue frayres, merchans d’Albi, donan e lauzan a ces e accaptas per aras e per tos temps a vos
Johan Salvaterra de Vilanova d’Albeges e a totz homes a ont vos ho volriatz, foras cavalier e clergue,
so es saber una pessa de terra qu’es en la senhoria de Vilanova al loc apelat a Godor qu’es confronta
de totas partz am las terras de Johannes e de Ramon Sesquieyra, frayres del mas de Godor. Item
autra pessa de terra qu’es aqui meteys qu’es confronta de tres partz am las terras dels digs Johan et
Ramon Sesquieyra, e am lors autras confrontacios se may [en i a]. Totas per entier essemps e non
partidamen [on mielhs... prat], am lors intrars e am lors issirs, albres domesges et [sal] vatges e am
totz lors autros apartenemens cals que sia, per mieja carta de fromen que nouh devetz donar de ces
cadans a Sant Jolia a mezura de Cordua e per tres mealhas tornesas d’accapte, e nostras autras
senhorias salvas que y retenem quan s’escayran hi et prometem vos esser guirens de partz de
senhoria. E jeu, Johan Salvaterra, prendi et recebi lo dig lauzamen e acessamen de vos autres senhen
Berthomieu et senhen Guilhem Clergue, en ayssi coma sobre dig es, e prometi vos pagar cadans lo
dig ces al dig terme, els accaptas e vostras autras senhorias quan s’escayran e esser bo e lial fivatie
e mostrar los digs fieus voulatz totas vetz quen seriey recevegut. Actum apud Villam novam
albigensem, die XVIII decembris, anno ab Incarnatione domini Mo CCCCo XXIo, domino Karolo
dei gratia Francie rege regnante, in presencia et testimonio domini Johannis Bossicanh presbyteri,
Sicardi Ademarii laboratoris de Villanova. Et mei, Johannis de Monte Judeo 1 publici notarii, castri
de Cordua Albigensis habitatoris qui, requisitus, hoc instrumentum dupplicatum recepi.

