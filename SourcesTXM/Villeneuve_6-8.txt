Arrendamentum Ymberti Martini
In nomine domini amen. Noverint universi et singuli presentes pariter et futuri quod anno ab
Incarnatione eiusdem domini millesimo quadringentesimo septuagesimo septimo et die vicesima
prima mensis julii, serenissimo ac illustrissimo principe et domino nostro domino Ludovico dei
gratia Francorum rege regnante, apud locum de Mallo loco, diocesis albiensis et senescallie
Tholose, in mei notarii publici et testium subscriptorum presentia. Existens et personaliter
constitutus videlicet nobilis reverendus ac religiosus vir, dominus Hugo de Albinhaco, abbas
monasterii de Sancto Eusebio ac infirmarius monasterii de Conchis diocesis ruthenensis, priorque
Sancti Stephani de Bricio, menbri predicte infirmarie, in dicta diocese albiense sciti et positi, gratis
et ex eius certa scientia ac sponthanea voluntate, per se et suos heredes et successores quoscumque,
vendidit et arrendavit et titulo pure, perfecte ac simplicis et irrevocabilis vendicionis et arrendamenti
tradidit seu quasi cum hoc presenti publico instrumento nunc et imperpetuum, firmiter, valituro
provido viro Ymberto Martini, hospiti, loci de Villanova albigesii predicte diocesis albiensis et
senescallie Tholose habitatori, ibidem presenti et per se et suis stipulanti et et (sic) recipienti
videlicet omnes et singulos fructus, exitus, redditus, proventus, obvenciones, emolumenta, decimas,
primicias, oblationes et jura quecumque supradicti prioratus Sancti Stephani de Bricio diocesis
albiensis ac deppendentia eiusdem qualescumque qualiacumque et in quibuscumque rebus
consistant videlicet de festo beati Johannis Babtiste proximo effluxo in tres annos continuos et
completos ac proxime et immediate sequenti et per tres leus sive tres culhitas et explecta ac per
levationem seu perceptionem trium fructuum pro precio et ex causa boni, justi ac legalis precii (2
lignes barrées) (f° 14) pro quolibet anno dictorum trium annorum viginti scutorum auri, boni auri
et recti ponderis ac c[ ]2 signi et legis domini nostri Francie regis quod quidem p[ ] predictorum
viginti scutorum auri anno quolibet et pro quolibet anno dictorum trium annorum durante termino
sive tempore predicti arrendamenti in festo nativitatis domini decem scuta auri et in festo pache
domini alia decem scuta auri, idem Ymbertus Martini eidem nobili domino de Albinhaco solvet et
solvere tenebitur ac per pencionem (en marge : idem de Albinhaco quam prior predicti prioratus
Sancti Stephani de Bricio quotannis solvere tenetur) viccario predicti Sancti Stephani de Bricio
prout est consuetum unacum omnibus dampnis, sumptibus, interesse expensi et constamenti si que
eidem nobili de Albinhaco eveniebant racione retard[ationis] solutionis (en interligne : seu
solutionum superius dictarum). Et sic seu per modum predictum dictus dominus de Albinhaco
infirmarius ac prior predictus vendidit seu arrendavit predicto Ymberto Martini dictum prioratum
Sancti Stephani de Bricio ac omnes fructus et emolumenta juraque eiusdem quecumque per dictum
tempus trium annorum sive trium culhitarum, volens et concedens dictus nobilis dominus de
Albinhaco quod idem Ymbertus Martini per se seu per alium vel alios modo et forma predictis per
dictum tempus habeat, levet, colligat et percipiat dictos fructus, proventus, obvenciones,
emolumenta, decimas, primicias, et jura quemcumque dicti prioratus paciffice et quiete et de eisdem
faciat et facere possit omnimodam suam voluntatem. Et eumdem fecit ac constituit idem dominus
de Albinhaco super his et in his verum procuratorem, levatorem et perceptorem, collectorem et
dominum ut in rem suam propriam ponendo idem dominus de Albinhaco eumdem Martini
emptorem et arrendatorem superius nominatum in possessionem omnium et singulorum
predictorum per concessionem huius presentis publici instrumenti. De quibus quidem fructibus,
proventibus, obvencionibus, decimis, premiciis et juribus ac aliis quibuscumque et quolibet
eorumdem promisit et convenit dictus nobilis dominus de Albinhaco jamdicto Ymberto Martini
emptori presenti et ut supra stipulanti et recepienti facere semper et portare bonam et firmam
guerentiam et evictionem legictimam juris et facti inde judicio et extra de omnibus amparatoribus
et aliquid petitoribus ab eodem in predictis (f° 14 v°) superius venditione et arrendamento seu
predictorum aliquo contra formam, seriem seu tenorem huius presentis publici instrumenti et eidem
refficere ac emendare omnia dampna, gravamina, interesse et expresse que seu quas ipsum
emptorem facere pati aut sustinere contingerit pro predicto superius venditione et arrendamento
seu predictorum aliquo et eidem emendam facere bonam et racionabilem ac condignam si fructus
dicti prioratus Sancti Stephani de Bricio dicto durante tempore in toto seu in parte aura vel
tempestate vel aliquo compilato excercitu quod deus avertat contingerit deperire prout de talibus
in diocese albiense per dominum albiensem episcopum suis firmariis seu arrendatoribus est fieri
consuetum. Et hoc sub expressa obligatione et ypotheca omnium et singulorum bonorum suorum et
predicti prioratus mobilium et immobilium et presentium et futurorum. Deinde vero post predicta
dictus Ymbertus Martini suscipiens et acceptans in se et supra huiusmodi vendicionem et
arrendamentum sub modis, formis, pactis et condicionibus supradictis, promisit et convenit predicto
nobili domino de Albinhaco presenti et per se et suis ut supra stipulanti et recipienti dictam summam
seu summas modo et forma ac [...]3 (f° 15 v°) Acta fuerunt hec anno, die, loco et regnante predictis
in presentia et testimonio Bernardi de Ruppe sutoris, Guilhermi Rossinholli alias Guilhicqua
laboratoris tam predicti loci de Mallo loco quam eius juridictionis, Johannis Molinerii junioris
mansi de Bresset juridictionis supradicti loci de Villanova habitatori, testium ad premissa
presentium et voccatorum. Et mei, Geraldi de Ruppa publici auctoritate regia notarii supradicti loci
de Villanova albigesii habitatoris qui requisitus de premissis hoc instrumentum dupplica tum recepi
et retinui.

