Insturment de possession de la cura de Sanct Stieyne de Brés apartenent a maistre Jehan Jotglar
prebstre et canonge de Montalbe.
Saichent tous présens et advenir que l’an de la Incarnation de Nostre Senhor Dieu Jesu Crist mil
cinq cens quarante deux et le vingte septiesme jour du moys de novembre, regnant très crestien
prince Monseigneur Françoys, par la grace de Dieu Roy de France, davant la glise de Sanct Stiene
de Brés, juridiction de Villenove, diocesa d’Alby et seneschaucée de Tholose, en la presence de
moy notaire et dez tesmoings desoubz scriptz, establi et personallement maistre Jehan Jotglar
prebstre et chanoyne de la glise collégiade de Sanct Stiene de la ville de Montalbe, ricteur de la
glise dud Sanct Stiene de Brés, tenent en ses mains unes lettres de collation 1 a luy faicte par le
reverendissime Monseigneur Claude de Mont Deur, viccayre général de Monsenhor le evesque
d’Alby. Lesquelles lettres de collation sont datées dez an, jour susdits, selées du gran seel 3 de la
chambre et signées par Peyrille, secretaire dud senhor, lesquelles lettres de collation a presentés a
maistre Bertrand Rebieyre prebstre et viccaire de lad glise et avoir (sic) requis led Rebiere par vertu
et teneur d’icelles come ricteur de lad glise de Sanct Stiene de Brés qu’il a ce a mestre et induire
en pocession de lad rictorie. Lequel maistre Bertrand Rebieyre prebstre, veu lesd lettres de collation,
a mys led Jotglar en pocession réalle, actuelle et corporelle de la rictorie de Sanct Stiene dud Brés,
droictz, (f° 307) fructz, revenuz et esmolumens d’icelle et par l’antrée et touchement du barrolh de
lad glise et baysset le auctar mage, visitation corporis corporis (sic) Cristi et touchement dez
cloches de lad glise et autrament come est la costume de faire. Et l’a mys et indusit 3 et come est
contenu esd lettres de collation et a faict et dict. Et de tout ce dessus, led Jotglar, ricteur susd, a
requis a moy notaire soubzsigné luy estre faict et expedié publique insturment sains 4 que ay faict
come de droict et rayson les an, jour, moys, lieu et régnant que dessus. Ez présences de Anthoine
Molinier barbier, Pierre Cambard fils de feu Anthoine dud lieu de Villeneufve, Anthoine Tron de la
ville de Montalbe habitants. Tesmoings en tout de dessus presens et appellés.

