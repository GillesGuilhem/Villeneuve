Donatio Petri de Solio
In nomine Domini amen. Noverint universi et singuli presentes pariter et futuri et anno ab
Incarnatione eiusdem Domini millesimo quadringentesimo octuagesimo (barré : sexto) tercio et die
duodecima mensis februarii, serenissimo et illustrissimo principe et domino nostro domino
(f° 119 v°) Karolo Dei gratia Francorum rege regnante, apud mansum de la Paroquial juridictionis
de Sancti Marcello, diocesis albiensis et senescallie Tholose in mei notarii publici et testium
infrascriptorum presencia. Existens et personaliter constitutus videlicet Bernardus de Solio,
laborator mansi de Campendut juridictionis loci de Milhaveto dictarum diocesis et senescallie
habitans, non deceptus, cohactus, subornatus nec per aliquem seu aliquos ad infrascripta facienda
vi, dolo, metu, fraude seu sucgestione alicuius seu aliquorum inductus, ut dixit, sed gratis et ex eius
certa scientia ac sponthanea voluntate pro se suisque heredibus et in futurum successoribus (renvoi :
sub spe matrimonii jam facti per verba de futuro faciendique et celebrandi hodie duodecime per
verba de presenti inter Petrum de Solio, eius filium legitimum et naturalem, et Anthoniam Carrieyra,
filiam legitimam et naturalem Johannis Carrerii, laboratoris dicti mansi de la Paroquial, ad
supportandum et tollerandum onus eiusdem matrimonii) cum hoc vero presenti publico instrumento
nunc et imperpetuum firmiter valituro dedit, donavit, remisit et transtulit donatione et cessione pura,
mera, simplici ac irrevocabili que dicitur inter vivos facta et habita, nulla ingratitudinis nec alia
quacumque causa revocanda (interligne : propter nupcias et concessit […]1) Petro de Solio, eius
filio legitimo et naturali, habitanti dicti mansi de Campendut, ibidem presenti et pro se et suis
heredibus et successoribus quibuscumque stipulanti et recipienti, videlicet medietatem omnium
bonorum suorum mobilium et immobilium, presentium et futurorum, cum omnibus (interligne :
dictorum bonorum) juribus, actionibus personalibus, nuptis utilibus, directis, prethoris et
normalibus, universis et singulis, et aliis quibuscumque dicto Bernardo de Solio donatori
pertinentibus pro nunc quovis modo prout melius et plenius potest dici et intellegi, declarari et
decerni ad utilitatem et comodum dicti Petri de Solio donatarii et heredum ac successorum suorum.
Pacta vero de quibus superius fuit facta mencio sequntur et sunt talia : et primo fuit quesitum et in
pactum deductum ac rettentum per dictum Bernardum de Solio donatorem quod ipse sit dominus
potens, usufructuarius et gubernator dictorum bonorum superius per ipsum Bernardum donatorum
tantum quantum vitam in humanis ducet solum et dum (f° 120) taxat. Item retinuit dictus donator
quod possit dotare alios filios et filias suos et suas tam super eisdem bonis quam alia medietate
bonorum suorum sibi retenta juxta facultatem ipsorum bonorum. Item quod possit actitulare
Nicholaum de Solio, clericum solutum, eius filium legitimum et naturalem, tam super dicta
medietate bonorum quam alia sibi rettenta juxta facultatem ipsorum bonorum. Item quod possit
testare pro anima sua super eisdem bonis juxta facultatem ipsorum bonorum. Item plus retinuit
predictus donator quod, si dictus donatarius decedebat sine libero vel liberis de se et ex suis propriis
corporibus et legitimo matrimonio procreato sive procreatis et dicti liberi etc. decedebant absque
liberis ex suis propriis corporibus et legitimo (interligne : matrimonio) procreatis, bona predicta
eidem donatori et suis pleno jure revertantur. Hanc autem donationem et cessionem dicte medietatis
omnium bonorum suorum superius donatorum pariter ac concessorum fecit dictus donator dicto
donatario filio suo, ibidem presenti, et ut supra stipulanti et recipienti (renvoi : sua pura et mera
liberalitate ad hoc motu et amore et dilectione, carnalibus quas habet et gerit erga dictum Petrum de
Solio, eius filium, et pro pluribus beneplacitis et serviciis per eumdem donatarium sibi factis et
impensis et que sibi fieri et impendere sperat in futurum, ut dixit). Ad habendum, tenendum,
possidendum, explectandum suasque et suorum heredum et successorum ipsius donatarii deinceps
voluntates perpetuo faciendum in vita pariter et in morte sub pactis et conditionibus predictis
predictam vero donationem fecit memoratus donator preffato donatario presenti et ut supra
stipulenti solempniter et recipienti sub spe dicti matrimonii jam facti et (interligne : celebrati) per
verba (interligne : de futuro, faciendique et celebrandi per verba) de presenti (interligne : ad
allevandum et supportandum onera eiusdem) et quia sic promisit ac in tractatu dicti matrimonii
(interligne : ac aliis) de causis (interligne : ut dictum est) [...]2 promittens idem donator eidem
donatario ibidem presenti et ut supra stipulenti et recipienti se in futurum non facturum nec dicturum
per se nec per alios eius nomine nec fecisse nec dixisse aliqua retroactis temporibus propter que
omnia et singula et hoc presenti publico instrumento contenta non fuissent et suo esse proprio
duratura ac etiam imperpetuum valituro pactum expressum etc. Supple residuum mutatis mutandis
de donatione Johannis Folquerii et libro C f° CXVII usque : Acta fuerunt hec anno, die, loco et rege
regnante predicto, in presencia et testimonio discretorum virorum dominorum Johannis Vinherii,
rectoris de Sancto Marcello, Johannis Molis, (f° 120 v°) presbiterorum parochie predicte Nostre
Domine de la Paroquial, Johannis Delmon senioris de Milhaveto, Anthonii Masenx clerici de
Securo, habitantium, testium ad premissa presentium et vocatorum.

