Testamen de Berthomieu Rigaud
L’an mil cinq cens huittante ung et le [XVIIe]3 jour du moys de novembre (interligne : après midy),
en lou maizage [de la] Rigaudyé, juridixion de Villenufve d’Al[bigeois], dioceze d’Alby et
senechaucée de Tholose, regnant n[ostre et] très chrestien prinche Henry par la grasse de Dieu roy
de France et de Poulongne et par davant moy [notere] rouial et tesmoingtz joustz et escript 4 et [ ]
estably en persone Berthomieu Rigaud deld[ict] maizage, lequel estant dans sa mez[on] dans soun
lict, detenu de cert[aine] maladie corpourelle, estant toutefoys [dans] ses bouns sens, memoiere et
perfaicte [conoissance], conssiderant que ne y a cauze plus sertain [que] la mourt et incertaine 6 et
panssant que la mourt ne le surprenge à instat. Et premierement s’es signuat del seing de la croix
et après a recomanddé soun arme à Dieu le peyre et le filz et le benoit sanct esprict et à la benoicte
vierge Marie et à toutz les sanctz et sanctes de paradys. Et après a faict et ordoné soun dernier
noncupatif testament comme s’ancict. Et premierement a vouleu loudict testador que après la
separacion de soun armme de soundict cours que soundict cours soit enteré aulx sanct sementerery
de la glize de Sanct Estiene de Brès et au tombeau de sous predeseceur. Plus veut et ordone loud
testador que le jour de sa sebeture, novene et bout de l’an, luy soict appellés et convocés (f°) doutze
prebstres et per checune vegade et que leur soict doné et paié pour checune foys deux soulz tournois
sans reffection corpourelle. Plus donne et legue loud testador a checung bassin et leminaire de
ladicte glize six [ ] soulz tournois payable dans l’an après soun dict decès. Plus veut que toutes ses
autres honeur et fenerai[lz] luy soit faictes à la voulanté de ses heretiés desoubz nominatz. Plus
donne et alege [à] Antonette Rigaude, sa fillie legitime et naturale, per tout droipt d’estitution que
elle pouroit advoyr sur ces biens le some de vingt six escus deux tiers [savoir] tresze escus ung tiers
et puys la reste de la dicte soume ung escu pour la feste de Nostre Dame de febrier jousques à ce
que ladicte soume de vingt six escus ung tiers luy soit payé et satisfaict. Plus pour le lit ung coussy,
une balaffe et ung coussy, deux lensols paiables le jour des espousales. Plus luy done [une] roube
de leur drapt de meson et avec cella a faicte son heretiere en particulier. Plus donne et alege à Piere
Rigaud, son filz legitime et naturelz, per tout droipt d’estitution et partion 7 la some de vingt escus
sol payables pour le premier paye la some de dix escus solz et puys la reste de ladicte some de XX
un (sic) escus au jour et faicte de la candaliere jousques à ce que ladicte some de vingt escus luy
soit payé et satisfait, salz que la paye ne puisse acumuler l’autre comme ne s’en apare de diligance
faict à ung et checun des dict termes (f°) et avec cella le faict son heretier en [particulier] que ne
puisse rien plus demander ny [fere] demander, ains luy impouzan sila[nce]. Plus done et alege à
Jehane Carié, sa f[ame], per pencion anuelle duran sa vie et demu[rant] en viduicté et non autremen
la quanté de tr[oys] cestiers blé messeure. Plus luy laice [deux] pipe vin, savoir une baricque
boun vin et autre de muech vin, paiable le blé [à la] feste de la Magdalene et le vin pour sa [ ] 13
(renvoi : et autres chouzes constituées au pactes de mariage contenguts receus par Maistre Bertrand
Delbosc) et duran sa vie. Après le decès de [ladicte] Carier, veut ledict testador que [ladicte pention]
soit neule et caducque. Et en toutz et ch[escuns] ses aultres biens meubles et imeubles, presans et
[advenir], ledict testateur a faictz et institués et nommés de sa propre bouche ses heretiers universels
et genalz, savoir Guilhiem et Anthoine Rigaud, solz filz legittimes et naturelz, pour d’iceulz y joir
et fere à toutz leur plaisir et voulantés, tant en [l]a vie que en la mourt et que soient tenus paier touts
et chescuns les legat et deptes faict per ledict testateur. Et an governement et regime de ces enfans
pupilz, les dict testateur a nommés pour titeurs, savouer (renvoi : Jacme Delmays et Jehan
Rigaud jove. Et pour so que loud testador layse deux pessions, veut que Guilhem paye sa mere et
ledict Anthoine soun sogre). Et moienent soy deçulx, loud testador a fait le present testamen et
par isticy cassés et revoucqués et annullés toutz autres testemens, donnations, [partages] 19 et veut
que le present valle par droipt de testemen et de donation et per les autres moiens que poura valoir.
(f°)1 À Monsieur la Ratarié2                          20 l.
Jehan Teysonieres (de Maistre Françoys Barthe) 8 l. 2 s.
Jehan Laroucque (Enjalran notere)       3 l. 1 s. tournois.
Jehan Rigaud                            3 l. 1 s. tournois.
Anthoine Rigaud                                        3 l.
Mathieu Navech                           10 mezures blé.
Anthony Birbalz que ange et sa fame           4 mezures.
Plus a dict advoier reseu une roube, plus VI cestiers de doulsse safrabre 4 de Raimond Rigaud, son
feu pere. Plus veut que les piesses [de terre] que sont en cours à coubrir, a dict loud testador que
son frere Guilhem Rigaud las coubrit que à mieges tournara, triera la semence al sol. [Ez] presences
de Jehan Rigaud vielh, Piere Rigaud, fils de Guilhem, Andrieu Boudet de la Bessarié, Jehan
Roucquete, Piere Thuriès, Marc Ussoiere, Piere Demyes del mas del Herm de Malhoc 6 que on dict
ne saver signer.

