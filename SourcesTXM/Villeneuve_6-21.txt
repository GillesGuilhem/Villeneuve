Instrumen de sindicat dels cappelas manens et habitans de la parroquia de Sanct Salvayre de
Villanova.
Al nom de nostre senhor, sapian totz presens et advenir que l’an de gracia milla cinq cens quaranta
dos et lo vingta cinquieme jorn del mes de octobre, regnant trés crestien prince Frances per la gracia
de Dieu rey de Fransa, en lo loc de Villanova d’Albigés, diocesa d’Alby et senescalquia de Tholosa,
en la presentia de my notari et testimonis de jotz scriptz et per davant discret home Mestre Bertran
de Ruppe, notari deld loc de Villanova, comissari deputat per la cort de Mossenhor lo official
d’Alby de laquala comission apar a my notari et es de tala tenor : Officialis albiensis etc. Sia
inserida al loc. Estans et personalmen constituitz Mossen Guiraud Salvy, Imbert Prunac, Guiraud
Cardonac, Johan Salvy, Johan Navech, Thomas Melo et Bernad Cambard, cappelas natifz et
habitans de la parroquia deld San Salvayre de Villanova tant per els que per los autres cappelas
adherens et habitans deld loc absens, losqualz disen aver fachas impetra [lettras] de la cort de
Mossenhor lo official d’Alby a Monssens Bernad Dalmon et Peyre Roqueta, cappelas et natifz de
lad parroquia deld San Salvayre de Villanova, es per inhibi et fa prohibition et deffensa a Mestre
Anthony de Ruppe notari et a Guilhem Aliés, obriés del bassi de purgatori de l’an present de lad
gleysa de Sanct Salvayre de Villanova que els no ajon a distribui et conferi losd denies deld bassi
sinon tant solamen als cappelas natifz et habitans de lad parroquia de Sanct Salvayre et aussi los
cappelas de la parroquia de Sanct Yrissi de Milhaveto aver impetradas lettras de lad cort de
Mos[senhor] (f° 291 v°) lo official d’Alby a l’encontra delsd de Ruppe et Alyés, obriés et lor aver
fatz comandamen per vertut de aquelas que els lor ajen a distribuy dels denie deld bassi de purgatori
deld Sanct Salvayre a els coma avian acostumat de far lo temps passat, de que lod de Ruppe se
apauset et ly foret assignat per davant lod Mossenhor lo official et la causa pendent en lad cort
entre losd cappelas de la parroquia de Sanct Salvayre deld loc de Villanova deffendens et aver presa
la causa en nom de deffensa per losd obriés d’una part et los cappelas natifz de lad parroquia de
Sanct Yrissi de Milhavet demandans d’autra part. Per so que alsd cappelas de lad parroquia de Sanct
Salvayre lor es grant interes et necessari a fa et crea et ordena sendictz 1 et procurayres per segre
lod affayre delsd denies deld bassi de purgatori de Villanova en lad cort de Mossenhor lo official
d’Alby per la conservation de lor bon drech (renvoi en marge : lor sindicat et procuratory de per
avant lod de La Roqua comissari passatz et [aucto...facz... coma.. et aso et ...ille]4 de que lod de
Ruppe comissari an estatz aveses) per so es que los susd cappelas manens et habitans de lad
parroquia de Sanct Salvayre tant ensempt que particuliers an faictz, constituitz, creatz et ordenatz
et per la tenor del present instrumen fon, constituisso et ordeno lors sindictz et procurayres,
negociators et actors specials et generals, talamen que la expecialitat no derogue la generalitat, so
es assaber Mossens Bernad Delmon et Peyre Roqueta, cappelas desusd de lad parroquia de Sanct
Salvayre habitans, presens, lad charga en et sobre els agradablamen acceptans. Et aussi lo honorable
home Mestre Alexandre Ademary, licenciat en droictz, (f° 292) procurayre et avocat de lad cort de
Mossenhor official d’Alby especialmen et per expres en nom delsd constituens en lad cort et la ont
beson sera fayre procura, excersi totz et chescuns actas a se necessarias. Et tot autramen faire, dire,
procura, excersi et exhigi coma beson sera et, lod cas, la requerira. Et generalmen coma farian et
faire poyrian losd constituens eren en lors personas presens et coma lod cas requis mandamen plus
expecial en ratiffican, aproban, emologan totas actas et scripturas fachas et que se faran en lad cort.
Et aquo tot sur la expressa yppotheca et obligancia de totz et chescuns lors bes mobles et immobles,
presens et advenir. Et an tota renunciation de drech fach parelhamen et cauthela an tot so dessus
necessariamen. Sy an donat et donon losd constituens alsd Delmon et Roqueta sindictz de demanda
et fa paga totz et chescuns debitors ald bassi de purgatori de Villanova tant obitz que autres drechs
apertenens ald bassi et los fa conveni et constrengi per totas cortz que seran necessarias. Et aqui
fa et constitui lors procurayres a demanda et litiga 9 losd denies et drechs deld bassi coma sera de
raso et lor fa bilhetas de quictancia tan al lor nom que al nom delsd constituens a los que seran
debitors ald bassi. Et aissi an promes losd constituens de paga tot so que per lad cort a causa de so
dessus que per losd cortz sera integrat cota per cota a ung chescun tan los despens que per raso de
so dessus seran faictz saltim legitimes. Et en apres an promes losd Delmon et Roqueta sindictz et
prometen be et degudamen (f° 292 v°) procura et excersi losd negosis et affayres deld bassi. Sur
la yppotheca et obligancia de totz et chescuns lors bes mobles et immobles, presens et advenir. Et
renunciation de drech fach parelhamen et de cauthela. Et an plus grant fermetat de tot so dessus as
ave teni, losd constituens et sindictz an promes et jurat, prometon et juron sus los quatre sanctz
evangelys de Dieu de lor mas drechas, la una apres l’autra corporalmen tocatz, loqual segramen
lor a prestat et exhibit lod de La Roqua comissari tot lo contengut en lo presen instrumen tant a ung
chescun d’els toca en lor drech, fa tenir, garda, observa et compli sans alcuna contradiction, de
poinct en poinct, segon sa forma et tenor, demandans de tot so dessus lor estre per lod comissari et
per my notari jotz script fach, retengut et expedit acta et instrumen per lor servi al loc et temps so
que per lod comissari lor es estat concedit coma de raso son auctoritat judiciala de lad cort
interpausan, ensempble son decret retengut, son drech et de tot autre fach. Dich et recitat los an,
jorn, loc, mes et regnan que dessus. En la presentia et testimoni de Peyre Rebieyra, Johan Bosquet,
Bernad Lagarda clerc de Villanova respectivamen habitans. Testimonis en tot so dessus presens et
appellatz.

