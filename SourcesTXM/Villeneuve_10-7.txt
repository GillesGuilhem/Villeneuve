Accordy faict entre Jehan Bosquet hoste et Peyrona Mayanda
L’an mil Vc cinquante sept et lo XIIIe jorn del mes de janvier comme fos question, debat et discordia
entre Jehan Bosquet, hoste del loc de Vilanova habitant, d’una part et Peyrona Mayanda, molhier
de Brenguier Rebieyra deld loc habitant, d’autra part. En so et per so que lad Peyrona Mayanda te
et possedis los bes mobles et immobles que son estatz de Jehana Cambarda quondam sa mayre et
sogra dels Bosquet, ly demandava la part et portion que Margarida Mayanda, quondam sa molhier,
et autre Margarida, Catharina, Jehana et Guysona Mayandas, sas cunhadas 6, avian sobre los bes de
lad Jehana Cambarda lor mayre per so que losd drectz ly apertenen a causa que dis los aver acquesitz
de lad (sic) Mayandas, sas cunhadas, lad Peyrona Mayanda disen que elas no an digun drech sobre
los bes de lad Jehana Cambarda, quondam lor mayre, a causa que lad Cambarda los ly a donatz en
dot et verquieyra, comme ela fara appare per los pactes et convens de mariage, d’autra part disen
lad Peyrona que lod Bosquet te et possedis los bes mobles et immobles que son estatz (f° 245) de
Guiraud Mayand, quondam son payre, alsquals bes lad Peyrona demandava sad part ald Bosquet,
lod Bosquet se offert de ly bayla sad part desd bes comme ly aparte de drech delqual differen se
sperava a moyre procés, mes per aquel evita et fugi despens que s’en poyria enseguy, se son
convengutz et accordatz comme s’ensec. So es que los an et jorn susd, regnant Henric rey de France,
en lod loc de Vilanova d’Albigés, a la presentia de my notari et testimonis de jostz escriptz,
personalmen constituitz losd Bosquet et Peyrona Mayanda, partidas susd, lasquals se son
accordadas comme s’ensec, so es que lod Bosquet de son bon grat a quictatz et relaxatz, dona, quicto
et puramen relaxa a lad Peyrona Mayanda aqui presente so es toutz et chacuns dretz, voxetz, actions
que lad Margarida Mayanda, quondam sa molhier, et autra Margarida, Catharina, Jehana et Guysona
Cambardas (sic), sas cunhadas, an de present ou poyrian aver sobre los bes mobles et immobles que
son estatz de lad Jehana Cambarda, lor mayre, et lod Bosquet ly portara quictansa envers lasd
Mayandas ont et quand que ly demandaran deguna causa sobre losd bes de lad Cambarda sad
mayre. Item es accord[at] que lad Peyrona Mayanda, fassen de consentimen et voler deld Brenguier
Rebieyra sond marit aqui present, a quictatz et relaxatz ald Bosquet present (f° 245 v°) so es toutz
et chacuns dretz, voxetz, actions que ela a de present ou poyria aver (renvoi : al temps advenir)
sobre los bes mobles et immobles que son estatz de Guiraud Mayand, quondam son payre, a los
possedi, joy, gausi et que fa las voluntatz deld Bosquet tant en la vida que en la mort. Item es
accordat que lod Bosquet a tornat a lad Mayanda la somme de unze lieuras cinq solz torneses de
moneda corren, laquala somme susd lad Mayanda a presa et recebuda deld Bosquet en bonne
moneda comme a dich et lo ne a quictat et quicto, se fassen pacte lasd partidas no se res plus
demanda en losd bes dessus quictatz et daquels se son devestitz et la ung envers l’autre investitz.
An apromes se porta guirentia respectivamen et de tenir, gardar et observar tout so dessus de poinct
a poinct sur la yppotheca et obligation de toutz lors bes. An volgutz estre compellitz per totas rigors.
An renunciat a tout drech de cauthella. An jurat et accordat inturmen estre retengut per my notari
jostz signat. En presentia de Luc Rebieyra, Bernard de La Garda, clerc, Mossen Anthony Delpuech,
cappela dels Heliés, Anthony Bes, sartre deld loc de Vilanova habitants. Et de my, A. de Ruppe.

