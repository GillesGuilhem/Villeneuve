Accord entre Anthoine Uxoyre, filh de Huc quondam et Ramonda Viguieyra, relayssada de Peyre
Cambard et Mossen Peyre Cambard, son filh.
Comme sia aytal que per Ramonda Viguieyra, molhier relayssada de Peyre Cambard, et per Mossen
Peyre Cambard cappella, son filh, sian estadas faictas certanas inquisitions per auctoritat de la court
ordinaria deld Vilanova contre Anthoni Uxoyre, filh de Huc quondam, et Catharina Ruffella, sa
molhier, et Jehana Ruffella et Jehan Roqueta (barré : son) lor servido de certans enprinteurs que
losd Viguieyra et Cambard lor avian (barré : messes) mes en fact comme resulta lasd inquisitions
presas et recebudas per Molinery, greffier de lad court, et lasd inquisitions son estadas decretadas
per lod juge ou son lieutenent et capiatur laxat contre losd Uxoyre, Ruffellas et Roqueta et per
vertut deld capiatur losd Uxoyre et Catharina Ruffella (interligne : maridatz) estre arestatz
prisoniers en lod loc de Vilanova. Per so es que l’an mil Vc cinquante sept et lo XXIIe jorn del mes
de jung, regnant Henric rey de France, en lod loc de Vilanova d’Albigés, a la presentia de my notari
et testimonis de joustz escriptz, personalmen constituitz losd Ramonda Viguieyra et Mossen Peyre
Cambard deld loc habitans d’una part et lod Anthoni Uxoyre, filh deld Huc quondam, d’autra part,
lod Uxoyre fassen [tant] a son nom propi que al nom de lasd Ruffellas et per Jehan Roqueta son
servido aqui absens, (f° 58 v°) tractans alcungs lors bons parens et amycz et per evita et fugi procés
et despens del differen et imprinturs que losd Viguieyra et Cambard avian mes a l’avan contre
losd Uxoyre, Ruffellas et Roqueta, se son accordatz comme s’ensec, so es que lod procés cessara et
quand als imprinturs que losd Viguieyra et Cambard avian messes a l’avan contra losd Uxoyre,
Ruffellas et Roqueta, que losd Viguieyra et Cambard no lor faran deguna persuyta ny lor
demandaran deguna causa et los an quictatz et absoulz de toutz losd imprinteurs et inquisitions. Et
per los despens et juria, lod Uxoyre a donat et pagat realmen alsd Viguieyra et Cambard la somme
de unze lieuras tornesas realmen pagada. Et losd Viguieyra et Cambard seran tengutz de paga toutz
despens et frays de justecia sauf lo drech et emenda de Mossenhor d’Alby si ponct en ja, alqualz
losd Viguieyra et Cambard non entendent prejudicar et lod Anthoni Uxoyra los pagara. Et de toutz
autres despens losd Viguieyra et Cambard los pagaran et ne relevaran losd Uxoyre, Ruffellas et
Roqueta et quand a autres, compreses en lasd inquisitions, losd Viguieyra et Cambard auran recors
contre els si bon lor sembla. An apromes lasd partidas tenir, gardar et observar tout so dessus de
poinct a poinct (f° 59) et de non venir a l’encontra sur la yppotheca et obligation de toutz lors bes.
An volgutz estre compellitz per totas rigors. An renunciat a tout drech de cauthella et an jurat et de
so dessus lasd partidas an accordat instrumen estre retengut per my notari jostz signat. En presentia
de Mossen Ymbert Prunac, Bernard Delmon cappelas, Phalip Crengola, Peyre Rebieyra deld loc de
Vilanova habitans. Et de my, notari A. de Ruppe.

