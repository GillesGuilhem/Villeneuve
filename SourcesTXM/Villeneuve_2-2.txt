Anno et rege regnante ut supra dieque penultima mensis marcii, apud Corduam coram honorabili
viro Bernardo Castaneda locumtenente domini judicis regii Albigensis presente et ibidem assistente
magistro B[ernardo] Boffati procuratori regio albigesio, veniens Sicardus Fiola de Villanova
Albigesii dixit dicens quod, licet territorium de Villanova albigesii sit domini nostri Francorum
regis, nonnulle gentes armorum asserentes esse comitis Armanhiaci veniunt in fortalicio de
Villanova et dictum fortalicium tenent occupatum et inde dampnificant patriam et habitatores.
Ibidem unde ipse qui habitabat in dicto territorio plangoris se et alios prime deseruit suam
habitationem et venit hic in Cordua ponendo se sub protectione regis suplicans adnutus. Quo audito,
dictus dominus locumtenens fecit jurare dictum Sicardum si quantum citius potuit venit, qui dixit
que sit. Quo audito, idem dominus locumtenens eumdem Sicardum posuit in et sub protectione
regis. Quo intellecto, dominus procurator regis protestatus fuit quod dictus (fÂ° 253) Sicardus Fiola
debebat aprisonari et accepit dictum Sicardum per manum suam, dicens quod ipsum aprisonabat si
prisonerium esse debebat et dictus Sicardus se tenuit pro prisonerio si dominus noster rex ipsum
Sicardum in prisonerium volebat et se submisit sue voluntate et sub sua protectione et juridictionem
habitare promisit etc. Actum Cordue, in testimonio Guarnerii Guarnerii, mercatoris, Magistri
Stephani Landas, notarii de Cordua, Petri Favarel de Soelhio.

