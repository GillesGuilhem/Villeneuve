Marché faict pour raison de fuster la tour du chasteau de Villeneufve.
L’an mil cinq cens septante et le vingt huictieme jour du moys de may, trés chrestien prince Charles
par la grace de Dieu roy de France regnant, a Villeneufve d’Albigeois, seneschaucee de Tholose.
Personellement establys saiges Guillaume Heliés, Philippe Rivat, Arnauld Bru et Ramond Cambard,
consulz modernes dud Villeneufve, faisant tant pour eulx que pour la comunaulté d’icelluy lieu, et
Jehan de (f° 273 v°) Journés, l’un des consulz modernes de Milhavet lez led Villeneufve, faisant
aussi tant pour luy que pour le consulat dud Milhavet, d’une part et Anthoine Thuriés filz de Ramond
fustier dud Villeneufve et Pierre Delmon fustier dud Milhavet, d’autre part, a leurs nom propres.
Lesquelles parties agreablement esd noms ont faict marché et convention comme s’ensuict,
assavoyr que lesd consulz ont baillé a fuster la tour du chasteau dud Villeneufve estant sur le coing
d’icelluy ausd mestres fustiers de la main et penne seulement 3 en la forme suivante. C’est que lesd
mestres fustiers seront tenus faire ung corondat portant machacol au bout de lad tour de la hauteur
de sept ou huict palms et le rendre et remetre a niveau pour estre couverte de lauzes 7, le tout aulx
propres coustz et despens desd fustiers de la main seulement comme dict est. Pour faire lequel
ouvraige, lesd consulz seront tenus querir et livrer sur le lieu tout le boys a ce necessere et autres
choses que y conviendront et fornyr de gens a ayder a monter ausd mestres fustiers au bout de lad
tour le fustaige que y conviendra aulx despans desd consulz aulx noms que procedent. Ce marché
faict moyenant la somme de huict livres et quinze solz que lesd consulz ausd noms seront tenus,
comme ilz ont promis, payer ausd mestres fustiers ainsy qu’ilz feront lad besoigne a icelled somme
sur lesd mestres fustiers alivres au moings disant que a ces fins a esté inquanté8. Laquelle besoigne
lesd mestres fustiers seront tenus comme ilz ont promis faire et parfere comme dict est de jour en
jour (f° 274) a la volonté et requisition desd consulz. Et ont promis et prometent toutes lesd parties
respectivement esd noms et chescune d’elles en ce que les concerne garder et observer tout ce dessus
et ne y contravenir que pour ce ont obliges, scavoyr lesd consulz leurs biens et ceulx des
comunaultes et lesd mestres fustiers les leurs propres, meubles et immeubles, presens et advenir,
que ont soubzmis ez rigueurs des viguiers d’Alby et Tholose, court de Monsieur le juge d’Albigeois
et ordinaires dud Villeneufve et Milhavet comme importent. Renonçant par vertu du jurement par

une chescune d’elles presté sur les sainctz evangilles Nostre Seigneur a toutes feries, dilations 1
annalles et quinquenalles, au benefice de cession de biens et a tout autre droict par lequel pouroyt
venir au contraire. Concedé et requis instrument. Presens : Guillaume Roquete, Estienne Salvy,
Jehan Delmon filz de Perry, Brenguier Cambard de la juridiction dud Villeneufve, Pierre de Journés,
Jehan Galhard et Michel Moisset de la juridiction de Milhavet quy ont dict ne se scavoyr signer,
moings lesd parties. Et moy, Laroche notere.

