L’an [mil] cinq cens huittante ung et le XVIe jour du moys d’[octobre] devant midy dans la mezon
consulere de Ville [ne] ufve d’Albigeois est [ablis] à ladicte mezon saiges Ramond Thuriès, Jehan
Rigaud, Bernard [Cesquiere] consulz de la comunauté dud lieu et Brenguier Thuriès, Guiraud [ ],
Manuel Boniol, Piere Roucquete, Mathieu Navech, Piere et Phalipt Massenx, Piere Fenolhiet, Jehan
Delpuech, [ ] Carier, Anthoine Thuriès, Piere Roucquete, Brenguier [ ], Huc Cambard, Brenguier
Moulinier, Bertrand Cesquiere et ce p [our] oubeyr à la voulanté de Mounsenieur d’Alby et [senieur
dud] lieu aulx fins de prouceder seur la remicion et differ [ant] qu’et antre la comunauté dud
Villeneufve [et] de Milhavet. Et par lesdict conseliers et prodomeus 3 a esté aresté et deliberé toutz
de une vive voix que la comunauté de Villaneufve remestra le differant à poinct de droipt et [ ]
quatre doucteur de la citté de Tholese. Et pour ce faire et par exprès la comunauté a donné
mandemant et charge aulx dict consulz an passer instrumen de remicion et arbittraige avec la
comunauté de Milhavet et prouceder à la nomination de arbittres avec de de (sic) rattiffier aulx dict
instrument de remicion et arbittrage. Ainsin l’ong aresté. Faict par moy, Ramond Fenolhet, notere
rouial de Villeneufve d’Albigeois, escrivant du mandament des dict consulz et conselliers, ay escript
et signé la presante deliberacion de consel. Signés ledict Thuriès et B. Cesquiere, en foy de tout.
Signés : B. Cesquieyre, B. Turiès, R. Fenolhiet notere.
